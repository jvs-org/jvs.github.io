<!doctype html public "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html">
   <meta name="Author" content="dieter">
   <meta name="GENERATOR" content="Mozilla/4.73 [en] (Win98; U) [Netscape]">
   <title>relatiewiesmoens</title>
</head>
<body>
&nbsp;
<h3>
De relatie Wies Moens - Joris van Severen</h3>
<b>Frederik van Waeijenberge, Denderwindeke</b>
<p>De lezing vormt een onderdeel van een exhaustief artikel over de relatie
Moens-Van Severen, dat in &eacute;&eacute;n van de volgende jaarboeken
(jaarboek 4) zal verschijnen. Voor de lezing, beperkt tot een half uur,
wordt gefocust op de periode 1925-1934.
<br>Het eerste contact Moens-Van Severen komt er begin de jaren '20 via
<i>Ter
Waarheid</i>. Moens werkt een tijdlang mee aan Van Severens tijdschrift,
tot onenigheid over de redactionele lijn hem eind 1922 doet afhaken. In
de volgende jaren verliezen Moens en Van Severen mekaar uit het oog, maar
ze maken wel een gelijkaardige evolutie door. Beiden hangen steeds meer
Grootnedelandse en autoritaire idee&euml;n aan, op een ogenblik dat vele
andere nationalistische politici vasthouden aan de democratie en het flamingantisme.
<br>In 1928 wordt een directorium opgericht met de bedoeling de verschillende
Vlaams-nationalistische, katholieke partijgroeperingen te verenigen. De
meeste Vlaams-nationale tenoren maken er deel van uit. Voor Moens en Van
Severen is het directorium een hernieuwde kennismaking, na de <i>Ter Waarheid</i>-episode
enkele jaren eerder. Beiden liggen er regelmatig overhoop met gematigde
nationalisten als Borginon en D'Haese die vrezen dat de ideologische scherpslijperij
van Moens en Van Severen het Vlaams-nationalisme in de vernieling drijft.
De inspanningen in het directorium leiden uiteindelijk tot de oprichting
van een Algemeen Vlaams Nationaal Verbond, een broos compromis, dat echter
al snel wordt opgeblazen door de onversneden stellingname van Van Severen.
<br>Bij de verkiezingen van 1929 is Van Severen niet herkozen: het spel
van de apparentering heeft in zijn nadeel gespeeld. Moens die zich na de
nodige palavers heeft laten overhalen om in het arrondissement Gent-Eeklo
de nationalistische lijst te trekken, is al evenmin verkozen. De beide
ultra's zitten daarmee in hetzelfde schuitje. In hun respectievelijke bladen
<i>De
West-Vlaming</i> en <i>De Vlag</i> bespelen ze verder het Grootnederlandse
en autoritaire thema.
<br>Wanneer in 1930 Van Severen in West-Vlaanderen in het isolement wordt
gedreven, groeit de idee om een totaal nieuwe beweging op te starten, los
van de oude "vermolmde" partijpolitiek. Dat wordt het Verdinaso, op strakke
Dietse en "organische" leest geschoeid. Van Severen wordt de algemene leider
van de beweging, Moens krijgt het departement propaganda onder zijn hoede.
In die hoedanigheid kan Moens zijn retorische en literaire talenten botvieren.
Het is ook Moens die het programma van het Verdinaso schrijft en in allerlei
theoretische artikels de Verdinaso-ideologie verder uitdiept. De verstandhouding
tussen Moens en Van Severen is in de eerste Verdinaso-jaren opperbest,
tot er in 1933-1934 serieuze onweerswolken opduiken.
<br>Het Verdinaso heeft te lijden onder allerlei regeringsmaatregelen,
die tot doel hebben deze antiBelgische, rechtsradicale beweging de wind
uit de zeilen te nemen. Van Severen ziet het gevaar en besluit af te stappen
van het virulente antibelgicisme. Dat is de nieuwe marsrichting: voortaan
zal het Verdinaso streven naar de hereniging van de ganse 17 Provinci&euml;n,
dus ook met inbegrip van Walloni&euml; en Luxemburg. Die plannen heeft
Van Severen reeds in 1933 ontvouwd voor de andere leden van de leiding,
maar (voorlopig) weer opgeborgen omdat Moens dreigt met ontslag. In de
zomer van 1934 zet Van Severen dan toch de stap. Moens maakt zijn dreigement
waar en stapt uit het Verdinaso. In de daaropvolgende jaren zal hij als
volks-Dietser de "Grootbelgische" koerswending van het verbond fel onder
vuur nemen.
<br>&nbsp;
<br>&nbsp;
</body>
</html>
