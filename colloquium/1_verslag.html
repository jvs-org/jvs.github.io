<!doctype html public "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html">
   <meta name="Author" content="dieter">
   <meta name="GENERATOR" content="Mozilla/4.73 [en] (Win98; U) [Netscape]">
   <title>col1verslagpallieterke</title>
</head>
<body>
&nbsp;
<h3>
verslag in 't Pallieterke</h3>
<b>Jan D'Haese</b>
<p>"In de Sint-Andriesabdij Zevenkerken (Brugge) werd het eerste <i>Colloquium
Joris van Severen</i> georganiseerd. Dit colloquium is, inzake inhoud en
tussenkomsten van het publiek, uitgegroeid tot een model, gestoffeerd door
referaten die, stuk voor stuk, een publicatie verdienen.
<br>Voorzitter Jef Werkers zette al direct de toon toen hij er op wees
dat een nieuwe aanpak voor de deur stond, met sprekers die niet uit het
Dinaso stammen, maar zeer diepgaand hun onderwerpen hebben bestudeerd.
<br>In zijn referaat over De ideologische evolutie van Joris van Severen
bewees Luc Pauwels uitvoerig dat de benadering van Van Severens maatschappijvisie,
zijn invloeden (van Thomas Carlyle bv.), zijn aanvankelijk linkse politieke
ori&euml;ntering tijdens en vlak na de Eerste Wereldoorlog, de verklaringen
van zijn evolutie, op ontoereikende wijze en te weinig genuanceerd werden
behandeld.
<br>Nog een omstreden onderwerp De relatie Wies Moens-Joris van Severen
tijdens de periode 1925-1934, werd door Frederik van Waeijenberge belicht.
Met Kurt Ravyts werd teruggekeken naar de periode 1921-1924, toen Van Severen
in zijn tijdschrift <i>Ter Waarheid</i> duidelijk zijn interesse liet blijken
voor de artistieke en literaire avant-garde van toen.
<br>Tenslotte kwam Antoon van Severen aan het woord, die het tweede deel
van zijn werk <i>Joris van Severen - het verhaal van een leven</i> voorstelde
en tevens voor verhelderende toelichtingen zorgde. Als moderator speelde
Romain Vanlandschoot een bescheiden rol, maar zorgde voor een fel slotakkoord.
Dat voorzitter Jef Werkers blonk van tevredenheid met betrekking tot het
niveau van het eerste colloquium, zal wel niemand verwonderd hebben. En
dan was er ook nog Rudy Pauwels, de neef van Van Severen, die vanuit het
publiek elk referaat bijkleurde met zijn kennis over de historische feiten
en de historische uitspraken."
<br>&nbsp;
</body>
</html>
