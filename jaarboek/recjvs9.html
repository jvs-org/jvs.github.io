<!doctype html public "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html; charset=iso-8859-1">
   <meta name="GENERATOR" content="Microsoft FrontPage 4.0">
</head>
<body>
&nbsp;
<br>> <a href="jaarboek.html">jaarboek</a> > 9

<p><font size="4"><sup><img src="../nieuwsbrief/dievervloekteoorlog.gif" style="float:left;padding:5"/>Sedert 1997 publiceert onze vereniging jaarlijks het <i>Jaarboek Joris van
Severen.</i> Dit jaar zijn we aan de 9e editie toe. Zoals reeds medegedeeld in
het vorige nummer van deze <i>Nieuwsbrief </i>wordt het jaarboek 2005 evenwel
geen jaarboek als de vorige, waarin telkens een aantal bijdragen gebundeld
werden rond de persoon, de gedachten, de invloed en het werk van Joris van
Severen (zoals de ondertitel van de jaarboekenreeks luidt). Na een jarenlange
voorbereiding publiceren we in april a.s. immers de <i>Oorlogsdagboeken
1914-1918</i> van Joris van Severen zelf. De op stapel staande uitgave kreeg als
titel <i>Die vervloekte oorlog.</i> De op het vlak van de Eerste Wereldoorlog
uiterst beslagen Danïel Vanacker - we verwijzen terzake slechts naar zijn
baanbrekende studies over <i>De Frontbeweging</i> en <i>Het Activistisch
avontuur -</i> verzorgde de inleiding en de annotaties van onze nieuwe uitgave.</sup></font></p>
<p><font size="4"><sup>Gezien het belang van deze bronnenuitgave en in het perspectief van een zo
ruim mogelijke verspreiding via het boekhandelscircuit, sloegen we de handen in
elkaar met de Uitgeverij Pelckmans te Kapellen, die tevens zal instaan voor de
materiële realisatie van het boek. In de boekhandel zal de verkoopprijs 42,50
EUR bedragen. De uitgave zal in samenwerking met het Ieperse Stadsbestuur,
officieel voorgesteld worden in het historische Kruitmagazijn te Ieper op <b>zaterdag
23 april</b> a.s. Onze leden ontvangen hieromtrent een persoonlijke uitnodiging.</sup></font></p>
<p><font size="4"><sup>De oorlogsdagboeken van Joris van Severen vormen een wel zeer atypisch
oorlogsdagboek. Behorend tot de klasse ’14 werd Van Severen einde september
1914 gemobiliseerd. Na zijn opleiding kwam hij aan het IJzerfront terecht. Hij
vond er vrienden terug uit zijn studententijd als Karel de Schaepdrijver en
Herman de Guchtenaere en ten huize van zijn verre verwante Marie Elisabeth
Belpaire, wiens ‘Swiss Cottage’ een intellectuele oase vormde achter het
front, maakte hij kennis en sloot hij vriendschap met tal van personen die ook
later nog een belangrijke rol zouden spelen in de samenleving. In Alveringem
vond hij veel steun en soelaas bij Cyriel Verschaeve. De lichtontvlambare
adolescent Joris van Severen (°1894) begaf zich overigens ook op amoureuze
paden. In vaak penibele frontomstandigheden en in de soms al even oncomfortabele
locaties tijdens de periodes van aflossing las hij massa’s boeken over de
meest diverse onderwerpen, waarvoor zijn vaak uitgebreide lectuurnotities
getuigen.</sup></font></p>
<p><font size="4"><sup>Over al deze aspecten brengt hij in zijn oorlogsdagboeken onbevangen verslag
uit, verwoordt hij zijn twijfels, trekt hij van leer tegen het militarisme en
getuigt hij voor zijn flamingantische ingesteldheid en zijn betrokkenheid bij de
Frontbeweging. In zijn dagboeken kan de lezer al deze verhaallijnen
chronologisch reconstrueren, samen uiteraard met het verloop van het
oorlogsgebeuren en wat daaromtrent vanuit internationaal perspectief tot in de
loopgraven doordrong. In die jaren zag Joris van Severen zich veeleer als
kunstenaar-in-spe dan wel als toekomstig politicus. Veel van wat hij noteerde
vormde in zijn ogen de embryonale gegevens voor later literair werk.</sup></font></p>
<i>
<p><font size="4"><sup>Die vervloekte oorlog </sup></font> </i><font size="4"><sup>bevat de integrale en geannoteerde versie van Van
Severens oorlogsdagboeken. Deze omvangrijke uitgave (ca. 540 pp., formaat 24,3 x
15) kan onze vereniging u bij wijze van vóórintekening aanbieden voor de
speciale ledenprijs van <b>32 EUR</b> (verzendkosten inclusief). De
vóórintekenaars zullen bovendien uitgenodigd worden tot de officiële
voorstelling van het boek te Ieper op 23 april a.s. Als extraatje ontvangen ze
ook de in 2005 nog te verschijnen nummers van onze driemaandelijkse <i>Nieuwsbrief
Joris van Severen. </i>Omwille van praktische redenen dienen we de
vóórintekeningen definitief af te sluiten op <b>15 april</b>. Na deze datum
geldt de boekhandelprijs van <b>42,50 EUR</b>, (te verhogen met de
verzendkosten).</sup></font></p>
<p><font size="4"><sup>Verder in dit nummer schetst Rudy Pauwels in <i>De “Generatie van het vuur”</i>
beknopt de intellectuele leefwereld van de generatie die in de jaren van de
Eerste Wereldoorlog tot volwassenheid kwam en eerst in de jaren van het
interbellum volop aan het woord zou komen. De auteur werkte dit thema op de hem
kenmerkende erudiete wijze breder en dieper uit in een essay met als titel <i>Een
twintigjarige in de Grote Oorlog. Overwegingen bij de lectuur van de
Oorlogsdagboeken van Joris van Severen. </i>Onze leden ontvangen dit essay onder
brochurevorm als extra-uitgave samen met het 9e jaarboek </sup></font> <i><font size="4"><sup>Die vervloekte
oorlog.</sup></font></p>
</i>

</body>
</html>
