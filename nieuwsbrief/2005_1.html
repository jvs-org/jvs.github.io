<html>

<head>
<meta http-equiv="Content-Type" content="text/html; charset=windows-1252">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Driemaandelijks tijdschrift van het Studie</title>
<style>
<!--
menu         {  }
-->
</style>
<base target="_self">
</head>

<body link="#0000FF">

<p style="text-indent: 0; margin-left: 0">&nbsp;
</p>

<p style="text-indent: 0; margin-left: 0">&gt; <a href="nieuwsbrief.html">nieuwsbrief</a> &gt;
JAAR 2005- nr. 1
</p>

<p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; border-bottom-style: solid; border-bottom-color: #008000; margin: 0; padding: 0cm"><font size="4" color="#008000">Inhoud</font></p>
<ul>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#mededelingen">Mededelingen</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#oorlog">Die
    vervloekte oorlog!</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#colloqium">Vierde
    Colloquium Joris van Severen</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#front">Joris
    van Severen en de Frontbeweging</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#lit">De
    literaire voorkeuren van Joris van Severen</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#parl">Parlementaire
    initiatieven van Joris van Severen</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#leuven">Het
    Fonds Joris van Severen in het Universiteitsarchief</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#inmemo">In
    Memoriam</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin-left: 0; margin-right: 0; margin-top: 0; margin-bottom: 00; padding: 0cm"><font size="4" color="#FF9933"><a href="#sprokkels">Sprokkels</a></font></li>
</ul>

  <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; padding: 0cm"><b><font size="5" color="#008000"><a name="mededelingen"></a></font><font size="5" color="#669900">Mededelingen</font><span style="mso-bidi-font-size:10.0pt"><font size="5" color="#669900"><o:p>
  </font>
  </o:p>
  </span></b></p>

<p class="MsoNormal" style="text-align: justify; mso-pagination: none; mso-layout-grid-align: none; text-autospace: none"><b><span style="mso-bidi-font-size:10.0pt"><font color="#FF9933" size="4">Bijdrage
2005</font><o:p>
</o:p>
</span></b></p>
<p class="MsoNormal" style="text-align:justify;mso-pagination:none;mso-layout-grid-align:
none;text-autospace:none"><span style="mso-bidi-font-size:10.0pt">Na een jarenlange voorbereiding is het dan eindelijk zo ver: in 2005 brengen wij  in
plaats van een traditioneel jaarboek  de integrale publicatie van de
oorlogsdagboeken 1914-1918 van Joris van Severen. Daniël Vanacker staat in voor
de algemene inleiding en de annotaties van het +/- 550 paginas tellende werk
dat onder de titel <font color="#FF9933"><b><i>Die vervloekte</i></b> <i> <b> oorlog!
</b> </i></font>ook in de boekhandel
verkrijgbaar zal zijn. Daartoe heeft ons Studiecentrum samengewerkt met de
uitgeverij Pelckmans te Kapellen. In de boekhandel zal de verkoopprijs 42,50 Eur
belopen. Als lid van het Studiecentrum Joris van Severen krijgt u het thuis
toegestuurd voor slechts <b>32 Eur (verzendkosten inclusief) </b>over te maken
op rekening 000-1705814-69 t.n.v. Studiecentrum Joris van Severen te 8900 <b> </b>Ieper. Naast dit
omvangrijke oorlogsdagboek ontvangt u als lid uiteraard ook nog de vier edities
van de <i>Nieuwsbrief Joris van Severen. </i>De penningmeester rekent op een
vlotte hernieuwing van uw ledenbijdrage.<o:p>
</o:p>
</span></p>
<p class="MsoNormal" style="text-align:justify;mso-pagination:none;mso-layout-grid-align:
none;text-autospace:none"><i><span style="mso-bidi-font-size:10.0pt"><font color="#FF9933"><b>Die
vervloekte oorlog! </b></font> </span></i><span style="mso-bidi-font-size:10.0pt"> die
tevens de vermelding <i>9<sup>e</sup> Jaarboek Joris van Severen</i> zal
dragen  zal, met medewerking van het Ieperse Gemeentebestuur, voorgesteld
worden in het historische <i>Kruitmagazijn</i> te Ieper op zaterdag 23 april
2005. Onze leden zullen uiteraard op deze voorstelling (waarvan nadere gegevens
en programma in onze volgende <i>Nieuwsbrief</i>) uitgenodigd worden Noteer
thans alvast de datum van dit gebeuren.<o:p>
</o:p>
</span></p>
<p class="MsoHeading7" style="mso-pagination:none;mso-layout-grid-align:none;
text-autospace:none"><span style="font-size:12.0pt;mso-bidi-font-size:10.0pt"><b><font size="4"><font color="#FF9933">België
bevrijd<o:p>
 </font>
</o:p>
</font></b>
</span></p>
<p class="MsoNormal" style="text-align:justify;mso-pagination:none;mso-layout-grid-align:
none;text-autospace:none"><span style="mso-bidi-font-size:10.0pt">Onder redactie
van Dirk Musschoot verscheen bij Lannoo het kijkboek <i>België bevrijd 
verteld door wie er toen bij was</i>. Een van de 20 getuigen die er toen bij
waren en hier aan het woord komen is onze <i>Nieuwsbrief-</i>medewerker Alfons
van Opstal, die in zijn rubriek <i>Herinneringen </i>de tijd van toen treffend
weet te evoceren. Fons zou Fons niet zijn indien hij ook van deze gelegenheid
geen gebruik zou gemaakt hebben om zijn wedervaren op het einde van WO.II te
kaderen binnen een terugblik op wat er aan vooraf ging, n.l. zijn inzet in het
Verdinaso en zijn trouw aan de persoon en de ideeën van Joris van Severen. De
in zijn relaas ingelaste kadertekst over Joris van Severen nemen we over in de
rubriek <i>Sprokkels. </i>Zijn inbreng in genoemde uitgave kreeg o.m. twee
fotos uit zijn Dinaso-jaren als illustratie.<o:p>
</o:p>
</span></p>
<p class="MsoBodyText2"><b><span style="font-size:12.0pt"><font color="#FF9933" size="4">Museum Hugo
Verriest-Joris van Severen<o:p>
 </font>
</o:p>
</span></b></p>
<p class="MsoBodyText2"><span style="font-size:12.0pt">Aanvang 2005 verliest de
vzw <i>Wakken Herdenkt</i> de locatie waarbinnen haar museumcollecties onderdak
vonden. Samen met het gemeentebestuur wordt intensief gezocht naar een
oplossing. Onder meer ook in dit perspectief nam de gemeente een optie op de
aankoop van een verlaten hoevegebouw in het provinciaal natuurdomein <i>Baliekouter.
</i>Mocht dit kunnen gerealiseerd worden, dan zou het te restaureren hoevegebouw
ook ruimte bieden voor de museumcollecties. Een en ander vergt een perspectief
van op zn minst twee jaar ter realisatie van het project. We houden onze
lezers op de hoogte<o:p>
</o:p>
</span></p>
<p class="MsoBodyText2"><b><span style="font-size:12.0pt"><font color="#FF9933" size="4">Archiefopbouw<o:p>
 </font>
</o:p>
</span></b></p>
<p class="MsoBodyText2"><span style="font-size:12.0pt">Na het overlijden van Jef
Werkers werden ook het laatste te Aartselaar berustende archiefmateriaal naar
Leuven overgebracht. In afwachting van de eindinventarisatie van het Leuvense <i>Archief
Joris van Severen </i> en de openstelling van het fonds voor
navorsingdoeleinden, beschikt ons <i>Studiecentrum Joris van Severen </i>te
Ieper over een zogenaamd schaduwarchief van de collecties die voorheen te
Aartselaar konden geconsulteerd worden. Dit schaduwarchief staat o.m. ter
beschikking van de medewerkers aan het <i>Jaarboek Joris van Severen. </i>Het
werd ondertussen elektronisch geïnventariseerd in databases met een voorlopig
totaal van meer dan 2500 samenvattende records.<o:p>
</o:p>
</span></p>
<p class="MsoBodyText2"><span style="font-size:12.0pt">Naast dit goede nieuws
omtrent het samenbrengen binnen één fonds van de archieven bereiken ons
niettemin steeds weer geruchten volgens dewelke nog heel wat archiefmateriaal
betreffende het Verdinaso in privaatbezit zou berusten. Het grote gevaar dat
deze deelarchieven vroeg of laat voorgoed verloren gaan is reëel. Ons <i>Studiecentrum
Joris van Severen </i>doet in principe niet aan archiefopbouw. Het wil evenwel
graag als doorgeefluik dienst doen teneinde alle relevant materiaal naar het <i>Archief</i>
<i>Joris van Severen </i>van de Leuvense universiteit te loodsen. Aarzel in dit
verband niet contact op te nemen met ons secretariaat.<o:p>
</o:p>
</span></p>
<p class="MsoBodyText2"><b><span style="font-size:12.0pt"><font color="#FF9933" size="4">Ter Waarheid over
Joris van Severen<o:p>
 </font>
</o:p>
</span></b></p>
<p class="MsoBodyText2"><span style="font-size:12.0pt">Een van onze lezers is
aan het opruimen van zijn archief toe. Hij vond 21 afleveringen van het
tijdschrift <i>Ter Waarheid over Joris van Severen,</i> dat Jef Werkers in de
jaren tachtig uitgaf. Hij wil ze verkopen. Misschien heeft iemand uit onze
lezerskring er belangstelling voor? <o:p>
</o:p>
</span></p>
<p class="MsoBodyText2"><span style="font-size:12.0pt">Het gaat om de volgende
nummers: 1983 (1,2,4), 1984 (1,2,3,4), 1986 (1,3,4), 1987 (1,2,3,4), 1989
(1,2,3), 1990 (1,2/3,4), 1991 (1). <o:p>
</o:p>
</span></p>
<p class="MsoBodyText2"><span style="font-size:12.0pt">Belangstellenden kunnen
rechtstreeks contact opnemen met Patrick Spriet, te Brugge. <a href="mailto:Patrick.Spriet@brugge.be">Patrick.Spriet@brugge.be</a>
<o:p>
</o:p>
</span></p>
<p class="MsoHeading7" align="left" style="text-align: left; mso-pagination: none; mso-layout-grid-align: none; text-autospace: none; line-height: 100%; border-bottom: 1 solid #669900"><span style="font-size: 12.0pt; mso-bidi-font-size: 10.0pt"><b><font size="5" color="#669900"><strong><span style="font-size:12.0pt;
mso-bidi-font-size:10.0pt"><a name="oorlog"></a>Die vervloekte Oorlog!<o:p>
 - </span><span style="font-size:12.0pt;
mso-bidi-font-size:10.0pt">Oorlogsdagboek 1914-18 van Joris van Severen<o:p>
</o:p>
</span></strong></font></b></span></p>
<p class="MsoNormal" style="mso-pagination: none; mso-layout-grid-align: none; text-autospace: none" align="left"><i><span style="mso-bidi-font-size:10.0pt">Die
vervloekte oorlog! </span></i><span style="mso-bidi-font-size:10.0pt">Het is
een verzuchting die méér dan eens opduikt in het manuscript van Joris van
Severens oorlogsdagboeken. Dit unieke <i>document humain</i> is een wel zeer
atypisch oorlogsdagboek. Het oorlogsgebeuren vindt er als het ware plaats in de
marge van wat de dagboekschrijver overkomt en hem waard schijnt gememoreerd te
worden voor de toekomst. Zowel Daniël Vanacker als Kurt Ravyts hebben er reeds
tal van gegevens uit geput voor hun degelijke en boeiende  en voor de Van
Severen-studie vernieuwende  jaarboekbijdragen. In het aanbod aan nieuwe
publicaties van de uitgeverij Pelckmans lezen we omtrent onze coproductie met de
uitgeverij o.m.: </span>Opgeroepen als milicien van de lichting 1914 meldde
student Joris van Severen zich op 23 september 1914 in Lier. Een week later
vertrok hij met zijn kompanen naar Frankrijk. In maart 1915 moest hij als
sergeant naar het IJzerfront. Hij klom op tot adjudant en luitenant. Twee keer
werd hij als een verdacht element van het front weggestuurd  de tweede keer
werd hij ook gedegradeerd.</p>
<p class="MsoNormal" style="text-align:justify;mso-pagination:none;mso-layout-grid-align:
none;text-autospace:none">Al die jaren hield Van Severen een dagboek bij. Zijn
notities vormen geen klassiek soldatendagboek. Het was er hem niet zozeer
om te doen feiten en feitjes te noteren. Hij wilde vooral, al schrijvend, zijn
eigen stemmingen en gevoelens analyseren. Joris besteedde daarbij nogal wat
aandacht aan zijn liefdesperikelen, vooral met Katia Innes-Taylor, een getrouwde
Engelse die voor een Canadese hulporganisatie in Veurne werkte. Het getob over
die relatie en zijn gesprekken met Katia bieden een uniek getuigenis over een
verliefde burgerzoon uit het begin van de vorige eeuw.<span style="mso-bidi-font-size:10.0pt"><o:p>
</o:p>
</span></p>
<p class="MsoNormal" style="text-align:justify">Het dagboek leert ook wat Joris
van Severen tijdens de oorlog las. Hij kocht en verslond stapels boeken, al
hielp die lectuur niet steeds om zijn geestelijk evenwicht te vinden,
integendeel. Joris liet zich telkens opnieuw sterk beïnvloeden door het laatste
boek dat hij gelezen had. Ten slotte vertellen de notities hoe Van Severen, die
zich bij het uitbreken van de oorlog als een antimilitarist beschouwde en dat
tot het einde bleef, aankeek tegen de oorlog en het leger. <span style="mso-bidi-font-size:10.0pt"><o:p>
</o:p>
</span></p>
<p class="MsoNormal" style="text-align:justify">De latere stichter en leider van
het Verdinaso komt uit het dagboek niet te voorschijn als een kopman van de
Vlaamse Beweging of een eminent denker, maar als een adolescent die, overdonderd
door de oorlogsgebeurtenissen en zijn eigen lotgevallen, aarzelend zijn weg
zoekt. Hij voelde zich gevangen in het keurslijf van de burgerlijke conventies
en ergerde zich dood aan de mentaliteit in het Belgische leger, maar stond in
beide gevallen machteloos.<span style="mso-bidi-font-size:10.0pt"><o:p>
</o:p>
</span></p>
<h4 align="left" style="text-align: left; border-bottom: 1 solid #669900"><span style="font-size:12.0pt;
font-family:&quot;Times New Roman&quot;"><b><font size="5" color="#669900"><a name="colloqium"></a>Vierde colloquium Joris van Severen<o:p>
 </font></b>
</o:p>
</span></h4>
<h1 align="left" style="text-align: left; mso-padding-alt: 0cm 0cm 0cm 0cm; border-bottom: 1 solid #FF9933"><font color="#FF9933"><b><span style="font-size: 12.0pt; font-family: Times New Roman"><font size="4">Ten
geleide bij het <span lang="NL-BE" style="font-size:12.0pt;font-family:&quot;Times New Roman&quot;;mso-ansi-language:
NL-BE">4<sup>e</sup> Colloquium Joris van Severen<o:p>
</span></font><span lang="NL-BE" style="font-size:12.0pt;font-family:&quot;Times New Roman&quot;;mso-ansi-language:
NL-BE">
</o:p>
</span></span></b></font></h1>
<p class="MsoNormal"><font color="#669900"><span style="mso-ansi-language: NL-BE" lang="NL-BE"><b><span style="mso-ansi-language:NL-BE">Vik
Eggermont, </span></b><span style="mso-ansi-language:NL-BE">Ekeren<o:p>
</span></span></font><span lang="NL-BE" style="mso-ansi-language:NL-BE">
</o:p>
</span></p>
<p class="MsoBodyText" style="mso-pagination: widow-orphan; mso-layout-grid-align: auto; text-autospace: ideograph-numeric ideograph-other; line-height: 100%"><span lang="NL-BE" style="font-size:12.0pt;mso-ansi-language:NL-BE">Mij
valt de eer te beurt dit vierde Colloquium als nieuwe voorzitter, na het
overlijden van de onvergetelijke Jef Werkers - waaraan onze vriend Frank Judo zo
dadelijk aandacht zal besteden - te openen.<o:p>
</o:p>
</span></p>
<p class="MsoNormal" style="text-align: justify; line-height: 100%"><span lang="NL-BE" style="mso-ansi-language:NL-BE">Het
was Jef Werkers die acht jaar geleden in deze zaal als voorzitter het Eerste
Joris van Severen-colloquium opende, trouwens dezelfde zaal waarin op 22
november van het jaar 1936 een colloquium gehouden werd over <i style="mso-bidi-font-style:normal">De
rol van de adel in deze tijd</i> waarop Joris van Severen, op uitnodiging van de
toenmalige abt Dom de Nève aanwezig was en het woord voerde. De brochure <i style="mso-bidi-font-style:
normal">Adel - samenvatting van een bespreking(*)</i> in de colloquiummap
herinnert aan dat gebeuren.<o:p>
</o:p>
</span></p>
<p class="MsoNormal" style="text-align: justify; line-height: 100%"><span lang="NL-BE" style="mso-ansi-language:NL-BE">Ik
dank de leden-beheerders van het Studie Centrum Joris van Severen voor de
blijken van vertrouwen die ze daardoor in mijn nederig persoontje hebben
getoond. Ik zal pogen hun vertrouwen waard te zijn. En ik hoop dat wij op het
einde van deze dag zullen mogen getuigen dat wij toch weer een beetje dieper
ingedrongen zijn in de complexe persoon en het werk van Joris van Severen, die
een tragische maar vooral bevoorrechte getuige was van een periode, een eeuw die
een breuk betekende in onze Europese cultuurgeschiedenis.<o:p>
</o:p>
</span></p>
<p class="MsoNormal" style="text-align: justify; line-height: 100%"><span lang="NL-BE" style="mso-ansi-language:NL-BE">Zijn
eeuw was inderdaad een eeuw van grote veranderingen op elk vlak van de
menselijke bedrijvigheid, toen wij voor de eerste keer geconfronteerd werden met
nieuwe en soms beangstigende vragen. Een tijd dat de ontwikkelingen op
wereldvlak ons in staat stellen tot duizelingwekkende prestaties, maar waarin
wij ook geconfronteerd worden met een nooit eerder geziene morele en
intellectuele verdwazing en decadentie. Het zal de taak van dit colloquium zijn
en waarschijnlijk nog meer van volgende colloquia om deze vragen te formuleren
en er een antwoord op te zoeken.<o:p>
 Inmiddels
dienen wij voor ogen te houden dat wij Van Severen niet kùnnen begrijpen als
wij niet voor ogen houden dat zijn leven en actie gebonden zijn aan en getekend
door twee constanten.<o:p>
</o:p>
</span></p>
<p class="MsoNormal" style="text-align: justify; line-height: 100%"><span lang="NL-BE" style="mso-ansi-language:NL-BE">De
eerste constante is de vaststelling dat zijn leven blijvend getekend werd door
de waanzinnige Europese burgeroorlog van 1914-1918, waaruit hij, zoals zo velen,
totaal verweesd is teruggekeerd. Als frontsoldaat in de eerste plaats, maar
vooral ook als Vlaming die tijdens die jaren in de loopgraven werd gekleineerd
en vernederd, die moest toezien hoe zijn volk het nochtans beloofde recht niet
bekwam, maar integendeel waarin het als een vijand van België beschouwd werd.<o:p>
</o:p>
</span></p>
<p class="MsoBodyText2" style="line-height: 100%"><span style="font-size:12.0pt">Dit getekend-zijn was de
rechtstreekse oorzaak en aanleiding dat hij zich in de dertiger jaren
onvoorwaardelijk achter de gewapende en weerbare neutraliteitspolitiek van
Leopold lll en de Nederlandse vorstin Wilhelmina zou opstellen, in een
dramatische en tot mislukken gedoemde poging onze Lage Landen buiten de oorlog
te houden of, als zij er toch in betrokken zouden geraken, tenminste hun
gezamenlijke eigenheid te bewaren. Het werd hem niet in dank afgenomen, niet
door het regime en niet door zovele landgenoten die hem niet konden, of erger,
niet wilden begrijpen.<o:p>
</o:p>
</span></p>
<p class="MsoBodyText2" style="line-height: 100%"><span style="font-size:12.0pt">Van Severen bleef daarbij
echter niet de verbitterde, ontgoochelde frontsoldaat. Hij had de moed op zoek
te gaan naar nieuwe horizonten, naar een nieuw zinvol leven voor zichzelf en
voor zijn volk. De stichting van het Verdinaso was daarvan een gevolg. Het was
een poging om opnieuw een eigen rol, ònze rol, te spelen in een Europa dat
voorheen zulke schitterende inbreng van Nederlands christelijk-humanisme had
ondergaan.<o:p>
</o:p>
</span></p>
<p class="MsoBodyText" style="line-height: 100%"><span style="font-size:12.0pt;mso-bidi-font-size:10.0pt">Een
tweede constante, een blijvende lijn in zijn al te kort leven, is zijn
volgehouden poging om van zijn leven een synthese te maken van het Europees
denken. Vol gebreken, natuurlijk, onvolmaakt, natuurlijk, zoals alles wat des
mensen is. En het is zeer de vraag of hij in 1940 al het eindpunt van zijn
denken bereikt had. <o:p>
</o:p>
</span></p>
<p class="MsoBodyText" style="line-height: 100%"><span style="font-size:12.0pt;mso-bidi-font-size:10.0pt">In
zijn persoonlijk leven, maar ook in het leven van het door hem geleid Verbond,
stellen wij een zoeken vast naar de waarden die de culturele verworvenheid van
het Westen uitmaken. Waarden die van godsdienstige oorsprong zijn: de
christelijke levens- en wereldbeschouwing. Waarden die de huidige politieke
dwergen van de Europese Unie weigeren op te nemen in de Europese grondwet. Zo
waar is het dat er generaties van dwaasheden zijn!<o:p>
</o:p>
</span></p>
<p class="MsoBodyText3" style="line-height: 100%"><span style="font-size:12.0pt;font-style:normal">Dit was
hetgeen Joris van Severen en zijn volgelingen, ook als dezen zich daar niet
altijd of niet allemaal even duidelijk van bewust waren, fundamenteel afkerig
deden staan tegenover het wetenschappelijk socialisme dat leidde naar het
godloze internationalistisch totalitarisme van Lenin en Stalin, of tegenover het
paganisme van Hitler, basis van een al even nationaal-socialistisch
totalitarisme. Hij en zijn Verbond waren integendeel solidaristen, voor wie
godsdienst geen opium was, maar integendeel een levensnoodzakelijke realiteit,
die door de Franse schrijfster Balmary in haar werk La divine origine genoemd
werd: </span><span style="font-size:12.0pt">cet extraordinaire invisible,
inaccompli, irrévelé de lhomme que la science ne saurait expliquer et
encore moins faire advenir.</span><span style="font-size:12.0pt;font-style:normal">
Moge dit colloquium ten volle slagen in zijn opzet.<o:p>
</o:p>
</span></p>
<p class="MsoBodyText3" style="line-height: 100%"><span style="font-size:12.0pt;font-style:normal">______________<o:p>
</o:p>
</span></p>
<p class="MsoBodyText3" style="line-height: 100%"><span style="font-size: 12.0pt"><font size="1">(</font></span><font size="2">*) Een
beperkt aantal exemplaren van de brochure Adel
 samenvatting van een bespreking<span style="font-size:12.0pt;
font-style:normal"> is nog voorradig en wordt de lezer op eenvoudig verzoek
toegestuurd.<o:p>
</span></font><span style="font-size:12.0pt;
font-style:normal"> 
</o:p>
</span></p>
<h1 align="left" style="text-align: left; mso-padding-alt: 0cm 0cm 0cm 0cm; border-bottom: 1 solid #FF9933"><span style="font-size:12.0pt;font-family:&quot;Times New Roman&quot;"><font size="4" color="#FF9933"><b><a name="front"></a>Joris
van Severen en de Frontbeweging<o:p>
 </b></font>
</o:p>
</span></h1>
<h2 style="margin-left:0cm"><font color="#669900"><span style="font-size: 12.0pt; mso-bidi-font-size: 10.0pt"><span style="font-size:12.0pt;mso-bidi-font-size:
10.0pt">Daniël Vanacker</span><span style="font-size:12.0pt;mso-bidi-font-size:
10.0pt;font-weight:normal">, Gent<o:p>
</span></span></font><span style="font-size:12.0pt;mso-bidi-font-size:
10.0pt;font-weight:normal">
</o:p>
</span></h2>
<p class="MsoNormal" style="text-align:justify">Tijdens de Eerste Wereldoorlog
verdedigde het Belgische leger vier jaar lang het onbezette gebied achter de
IJzer. Begin 1917 ontstond achter het front een clandestiene Vlaamsgezinde
organisatie, die nu als de Frontbeweging bekend staat. Omdat het om een geheime
club ging, zijn er weinig rechtstreekse bronnen beschikbaar. Bovendien deden de
gewezen kopstukken na de oorlog hun best om het hele verhaal zo geheimzinnig
mogelijk te houden.</p>
<p class="MsoNormal" style="text-align:justify">Veel studies beschouwen Joris
van Severen als een van de kopstukken van de Frontbewe­ging. Hij zou de leiding
in de 3<sup>e</sup> Legerdivisie gehad hebben, al dan niet samen met Jozef
Simons. Over zijn precieze bijdrage wordt echter gezwegen. Op basis van het
oorlogsdagboek van Joris van Severen, aangevuld met andere bronnen, kom ik tot
de conclusie dat de Frontbeweging in de 3<sup>e</sup> Legerdivisie niet veel
voorstelde, dat Joris van Severen misschien de leiding had in zijn divisie, maar
weinig leiding gaf bij gebrek aan basis.<span style="mso-spacerun:
yes">&nbsp; </span>En Jozef Simons had zeker niet de leiding in de 3<sup>e</sup>
Legerdivisie omdat hij nooit van die afdeling deel uitmaakte.</p>
<p class="MsoNormal" style="text-align:justify;mso-hyphenate:none">Joris van
Severen streefde ook niet naar een eersterangsrol in de Frontbeweging. Hij wilde
de gewone soldaten wel Vlaamsbewust maken  net zoals hij, als officier, zijn
soldaten wilde bewerken. Maar hij was te individualistisch ingesteld om zich te
schikken naar de eisen van een organisatie. Bovendien voelde hij zich doorgaans
verheven boven het niveau van zijn kompanen. Ten slotte geloofde hij dat het
kunstenaarschap zijn ware roeping was en dat hij zich verdienstelijker kon maken
door zijn geschriften en lezingen. Maar in de praktijk kwam daar weinig van
terecht.</p>
<p class="MsoNormal" style="text-align:justify;mso-hyphenate:none">Had hij met
zijn spreken ongetwijfeld invloed op de soldaten in zijn onmiddellijke
omgeving, dan publiceerde hij nauwelijks. Voor zover ik weet, verscheen er
tijdens de oorlog slechts één artikel van zijn hand, een in-memoriam voor
Firmin de Veirman, een studentenleider uit Gent die in oktober 1914 gesneuveld
was. Over deze bijdrage noteerde biograaf Antoon van Severen: Het artikel is
waarschijnlijk zeer snel geschreven en munt niet uit door soberheid (<i style="mso-bidi-font-style:normal">Joris
van Severen</i> 1995, p. 119).</p>
<p class="MsoNormal" style="text-align:justify;mso-hyphenate:none">Die
publicistische terughoudendheid is merkwaardig, want Joris van Severen had al
vanaf de lente van 1915 contact met juffrouw Belpaire, verre familie van hem,
die een van de steunpilaren was van het Vlaamsgezinde dagblad <i style="mso-bidi-font-style:normal">De
Belgische Standaard</i>, dat in De Panne uitkwam. Zijn vriendschap met juffrouw
Belpaire maakte het hem overigens moeilijk om de zijde van de flamingantische
studentenleiders te kiezen toen die de krant in handen wilden krijgen. Ten
slotte sloten ze een akkoord met een ander dagblad, <i style="mso-bidi-font-style:normal">Ons
Vaderland</i> uit Calais. Joris bemiddelingspogingen haalden niets uit.</p>
<p class="MsoNormal" style="text-align:justify;mso-hyphenate:none">Vanaf die
discussie in de zomer van 1915 bleef Joris van Severen contact houden met de
Adiel Debeuckelaere, algemeen secretaris van het <i style="mso-bidi-font-style:
normal">Katholiek Vlaamsch Hoogstudentenverbond</i>, die de leiding van de
Frontbeweging nam. Zo kreeg Joris de beroemde open brief aan koning Albert te
horen vóór die op 11 juli 1917 verspreid werd. Nadat Joris tweemaal gestraft
was  de eerste keer duidelijker als flamingant dan de tweede keer 
verminderden zijn contacten met de leiders van de Frontbeweging en zijn inbreng.
Wellicht was de verdachte Van Severen voor de organisatie een risico. Bovendien
volgde hij hun revolutionaire ontwikkeling niet.</p>
<p class="MsoNormal" style="text-align:justify;mso-hyphenate:none">Ten slotte
blijkt uit het oorlogsdagboek van Joris van Severen dat zijn gedachten tijdens
de oorlog meestal elders zaten, met name bij zijn Engelse vriendin Katia
Innes-Taylor  deze vrouw toonde overigens weinig begrip voor de Vlaamse
strijd. Zijn voortdurende twijfel over die relatie kwam zijn Vlaamse daadkracht
niet ten goede, ondanks zijn opstandige buien tegen de burgerlijke maatschappij
en de militaire mentaliteit.</p>
<p class="MsoNormal" style="text-align:justify"><font size="2"><b>Daniël Vanacker</b> werd in
1951 geboren in Oostende en groeide op in Nieuwpoort. Hij studeerde Germaanse
filologie in Kortrijk en in Leuven en werkte net 30 jaar als journalist op de
stadsredactie van <i style="mso-bidi-font-style:normal">De Gentenaar</i> (VUM).
Sinds eind vorig jaar is hij met brugpensioen. Hij publiceerde al drie boeken
over de Vlaamse Beweging tijdens de Eerste Wereldoorlog: <i style="mso-bidi-font-style:
normal">Het activistisch avontuur</i>, de <i style="mso-bidi-font-style:normal">Oorlogsindrukken</i>
van Cyriel Verschaeve en <i style="mso-bidi-font-style:normal">De Frontbeweging</i>.
De afgelopen jaren leverde hij diverse bijdragen voor het <i style="mso-bidi-font-style:
normal">Jaarboek Joris van Severen</i>. In april 2005 verschijnt het
oorlogsdagboek 1914-1918 van Joris van Severen, waarvan hij de editie verzorgde.
Hij werkt ook aan een biografie van de Vlaams-liberale politicus Leo Augusteyns.</font></p>
<p class="MsoNormal" style="mso-pagination: none; mso-layout-grid-align: none; text-autospace: none; border-bottom: 1 solid #FF9933"><b><font color="#FF9933" size="4"><a name="lit"></a>De literaire voorkeuren van Joris van Severen<o:p>
 </font><span style="font-size:12.0pt;mso-bidi-font-size:10.0pt"><font size="4" color="#FF9933">tijdens
de Eerste Wereldoorlog (1914-1918)<o:p>
</o:p>
</font>
</span>
</b></p>
<h1 align="left" style="text-align:left;border:none;mso-padding-alt:0cm 0cm 0cm 0cm"><font color="#669900"><span style="font-size: 12.0pt; font-family: Times New Roman"><span style="font-size:12.0pt;font-family:&quot;Times New Roman&quot;">Kurt
Ravyts</span><span style="font-size:12.0pt;font-family:&quot;Times New Roman&quot;;font-weight:normal">,
Brugge<o:p>
</span></span></font><span style="font-size:12.0pt;font-family:&quot;Times New Roman&quot;;font-weight:normal">
</o:p>
</span></h1>
<p class="MsoNormal" style="text-align:justify">Zoals ik reeds in de inleiding
van mijn artikel over Joris van Severen en de avant-garde in de spiegel van Ter
Waarheid (1921-1924)<sup>1</sup> schreef wordt Van Severen bij talrijke
historici en het grote publiek ook anno 2004 nog altijd gereduceerd tot de
militaristische en fascistische leider van het anti-democratische en virulent
antisemitische Verdinaso.<sup>2</sup> Het <i>Jaarboek Joris van Severen</i> en
het Studiecentrum Joris van Severen bewijzen nu echter reeds bijna tien jaar en
dit in opvolging van het Nationaal Studie- en Coördinatiecentrum in Aartselaar,
dat dit beeld op zijn zachtst gezegd best wordt bijgesteld en geven historici
die naar volledigheid en objectiviteit streven volop de gelegenheid om ook een<span style="mso-spacerun: yes">&nbsp;
</span>andere<span style="mso-spacerun:
yes">&nbsp; </span>Joris Van Severen te leren kennen.<sup>3</sup><span style="mso-spacerun: yes">&nbsp;</span></p>
<p class="MsoNormal" style="text-align:justify">Dat er ook een andere Van
Severen bestond werd echter zelfs voor specialisten pas volledig duidelijk
doorheen het beschikbaar worden van het privé-archief van Joris van Severen dat<span style="mso-spacerun: yes">&nbsp;
</span>door zijn neef ere-notaris Rudy Pauwels, zoon van Jeanne van Severen, aan
het universiteitsarchief van de Katholieke Universiteit Leuven werd geschonken.
Sinds januari 2004 berust het volledige privé-archief van Joris van Severen in
dit archief dat zich in de indrukwekkende Leuvense universiteitsbibliotheek
bevindt.</p>
<p class="MsoNormal" style="text-align:justify">Met dit onderzoek wilde ik
opnieuw aanknopen bij mijn bijdrage uit 1997 over de invloed van Gabriele DAnnunzio
en Leon Bloy op de jonge Joris van Severen tijdens de eerste wereldoorlog.<sup>4</sup><span style="mso-spacerun: yes">&nbsp;
</span>Ik erkende toen voor mijn bronnen bijna volledig schatplichtig te zijn
aan het <i>Oorlogsdagboek</i> van Van Severen, een mijns inziens bijzonder
aangrijpend document waarin hij zijn diepste zieleroerselen maar ook meer
intellectuele en literaire beschouwingen neerpende. Dit maal koos ik voor een
bredere benadering waarbij ik zal proberen de lezer een beeld te geven van de
literatuur die Joris van Severen tijdens de Eerste Wereldoorlog verzamelde en
las. Zoals ik ook al in 1997 beklemtoonde is de recepti