<html>
<head>
  <meta http-equiv="Content-Type"
 content="text/html; charset=windows-1252">
  <meta name="GENERATOR" content="Microsoft FrontPage 4.0">
  <meta name="ProgId" content="FrontPage.Editor.Document">
  <title>Driemaandelijks tijdschrift van het Studie</title>
  <style>
<!--
menu         {  }
-->
  </style>
</head>
<body>
<p style="text-indent: 0pt; margin-left: 0pt;">&nbsp;
</p>
<p style="text-indent: 0pt; margin-left: 0pt;">&gt; <a
 href="nieuwsbrief.html">nieuwsbrief</a> &gt;
10e jaargang,&nbsp; nr. 3/2006
</p>
<p class="MsoNormal"
 style="margin: 0pt; padding: 0cm; text-indent: 0pt; border-bottom-style: solid; border-bottom-color: rgb(0, 128, 0); font-weight: bold;"><big><font
 color="#008000" size="4"><big>Inhoud</big></font></big></p>
<ul>
  <li>
    <p class="MsoNormal"
 style="margin: 0pt; padding: 0cm; text-indent: 0pt;"><font
 color="#ff9933" size="4"><a href="#mededelingen">Mededelingen</a></font></p>
  </li>
  <li><font color="#ff9933" size="4"><a href="#jb">Jaarboek Joris van Severen 10
(2006)</a></font></li>
  <li><font color="#ff9933" size="4"><a href="#h">Herdenking van de slachtoffers van
het bloedbad van Abbeville</a></font></li>
  <li><font color="#ff9933" size="4"><a href="#b">Boodschap Abbeville 2006</a></font></li>
  <li><font color="#ff9933" size="4"><a href="#ho">Homilie Abdij Steenbrugge</a></font></li>
  <li><font color="#ff9933" size="4"><a href="#i">In memoriam</a></font></li>
  <li><font color="#ff9933" size="4"><a href="#a">Antisemitisme und kein Ende</a></font></li>
  <li><font color="#ff9933" size="4"><a href="#he">Herinneringen</a></font></li>
  <li><font color="#ff9933" size="4"><a href="#s">Sprokkels</a></font>
</ul>
  
  <b><font
 color="#008000" size="5"><a name="mededelingen"></a><big><span
 style="text-decoration: underline;"><br>
    </span></big></font></b></li>
    <p class="MsoNormal"
 style="margin: 0pt; padding: 0cm; text-indent: 0pt;"> </p>
    <br>
<p class="MsoNormal" style="padding: 0cm;"><b><font color="#008000"
 size="5"><big><span style="text-decoration: underline;"></span><big>Mededelingen</big></big><br>
</font></b></p>
<hr>
<p class="MsoNormal" style="line-height: 150%;"><b><big><big
 style="color: rgb(255, 102, 0);">Hernieuwen
ledenbijdrage 2006</big></big><o:p></o:p></b></p>
<p class="MsoBodyText2" style="text-align: left; line-height: 150%;"
 align="left"><span style="font-size: 12pt; line-height: 150%;">Voor
wie tot op heden verstek gaf
verwijzen we naar het &lsquo;kopje&rsquo; verderop in deze mededelingen
omtrent ons nieuwe
&ndash; reeds het 10e &ndash; jaarboek. Wie totnogtoe naliet zijn
bijdrage te vereffenen kan
dit alsnog doen. Zie de desbetreffende &lsquo;link&rsquo; op deze
webpagina&rsquo;s.<o:p></o:p></span></p>
<p class="MsoHeading7" style="text-align: left; line-height: 150%;"
 align="left"><span style="font-size: 12pt; line-height: 150%;"><big
 style="color: rgb(255, 102, 0);"><big><span style="font-weight: bold;">Jaarboek
Joris van Severen &ndash; deel 10</span></big></big><o:p></o:p></span></p>
<p class="MsoNormal" style="line-height: 150%;">Verderop in dit nummer
stellen wij onze jongste
jaarboekpublicatie voor. Voor wie vooralsnog naliet in te tekenen: dit
kan nog
tot uiterlijk einde juli aan de ledenprijs van 25 &euro;. Vanaf 1
augustus
geldt de
boekhandelprijs van 30 &euro;. Voor zover de voorraad nog strekt kunnen
wij de
laattijdige intekenaars ook nog, als bijgift, een exemplaar bezorgen
van de
nieuwe brochure <i style="color: rgb(0, 102, 0);"><span
 style="font-weight: bold;">Andermaal terugdenken aan
en</span> <span style="font-weight: bold;">vooruit denken met Joris
van Severen</span>, </i>van de hand van Rudy
Pauwels<i style="">.</i></p>
<p class="MsoHeading7" style="text-align: left; line-height: 150%;"
 align="left"><span style="font-size: 12pt; line-height: 150%;"><big
 style="color: rgb(255, 102, 0);"><big><span style="font-weight: bold;">Gebleven
is de adel</span></big></big><o:p></o:p></span></p>
<p class="MsoEndnoteText" style="line-height: 150%;"><span
 style="font-size: 12pt; line-height: 150%;" lang="NL-BE">Recent
verscheen van de hand van <st1:personname productid="Erik Verstraete"
 w:st="on">Erik Verstraete</st1:personname>, de dichtbundel <i><span
 style="font-weight: bold; color: rgb(0, 102, 0);">Gebleven
is de adel</span>.</i> De
titel is ontleend aan het aan Joris van Severen gewijde gedicht <i>De
adel van
zijn geest, </i>dat aanvangt met <i>&ldquo;Terzij de tijdsgeest, de
adel is
gebleven&hellip;&rdquo;</i>, dat ons <i>Jaarboek Joris van Severen 5 </i>(2001)
afsloot. <i>Gebleven
is de adel</i> telt 64 pp. en kreeg een waarlijk aristocratische
vormgeving. De
bundel kan besteld worden door betaling van 22 Eur (incl.
verzendkosten) op
rekening 409-99599291-21 van WKW, Zwartezusterstraat 26, 2000
Antwerpen. <o:p></o:p></span></p>
<p style="margin: 0cm 0cm 0.0001pt; line-height: 150%;"><big
 style="color: rgb(255, 102, 0); font-weight: bold;"><big><span
 style="font-family: &quot;Times New Roman&quot;;">Cruyce van Bourgonje</span></big></big><b><span
 style="font-family: &quot;Times New Roman&quot;;"><o:p></o:p></span></b></p>
<p class="MsoNormal" style="line-height: 150%;">Onder dit
&lsquo;kopje&rsquo; las u in de vorige <i>Nieuwsbrief </i>een
aankondiging van de herdenkingsplechtigheid van 20 mei j.l. te Brugge.
De inrichters
deelden ons mee dat deze jaarlijkse plechtigheid een initiatief is van
het <i>Abbeville
Comit&eacute;</i> en dat de herdenkingssteen aangebracht is aan wat in
feite het <i>Bourgoensche
Cruyse </i>heet in de Wollestraat 35. Van het inrichtend comit&eacute;
maken deel uit:
Tom Alewaert, Marc de Vriese, Raymond Reynaert, <st1:personname
 productid="Luc Seynaeve" w:st="on">Luc Seynaeve</st1:personname>,
Guido van In
en Gaby Warris.</p>
<p class="MsoHeading7" style="text-align: left; line-height: 150%;"
 align="left"><span style="font-size: 12pt; line-height: 150%;"><big
 style="color: rgb(255, 102, 0);"><big><span style="font-weight: bold;">&lsquo;De
Gemeenschap&rsquo;</span></big></big><o:p></o:p></span></p>
<p class="MsoNormal" style="line-height: 150%;">Van de hand van onze
gewaardeerde medewerker prof.
em. Dr. Piet Tommissen verscheen in <i>Het Verbond</i> (18<sup>e</sup>
jg., nr.
4, april 2006, pp. 3-21) een boeiende bijdrage over de tijdens de
Tweede
Wereldoorlog door wijlen pater Bonifaas Luykx in het leven geroepen
jongerengroep <i>De Gemeenschap.</i> Daaruit blijkt dat deze groep in
niet
weinig ge&iuml;nspireerd werd door de idee&euml;n van Joris van Severen
en het Verdinaso;
terwijl er overigens verhoudingsgewijs nogal wat oud-Dinaso&rsquo;s bij
betrokken
waren. <i>De Gemeenschap </i>kreeg geen lemma in de <i>Nieuwe
Encyclopedie van
de Vlaamse Beweging. </i>Des te verdienstelijker derhalve deze
opsporingen van
de auteur die daarmee de herinnering aan ook dit neo-Dinaso-initiatief
boekstaafde.</p>
<p
 style="margin: 0cm 0cm 0.0001pt; line-height: 150%; font-weight: bold; color: rgb(255, 102, 0);"><big><big>Mijn
herwaardering
van waarden</big></big></p>
<p style="margin: 0cm 0cm 0.0001pt; line-height: 150%;">Zo luidt de
titel van
wat Henk van Gelre
zijn &ldquo;geestelijke
autobiografie&rdquo; noemt. Hij besteedt
daarin grote hoofdstukken aan o.m. L&eacute;on Bloy, Pieter van der
Meer de Walcheren
en de Nederlandse katholieke jongerenbeweging van destijds, waarvan
nogal wat
prominenten de eerste en belangrijkste kern vormden van het
Verdinaso-Nederland. Naast o.m. Ernest Michel, Henri Bruning (en diens
jong
gestorven broer Gerard Bruning) komen ook Wouter Lutkie en diens
maandblad Aristo uitvoerig te sprake.</p>
<p style="margin: 0cm 0cm 0.0001pt; line-height: 150%;">Mijn
herwaardering van waarden is een uitgave van
Aspekt, Amersfoorstraat 27, NL 3769 AD Soesterberg (ISBN 90-5911-112-5).</p>
<p style="margin: 0cm 0cm 0.0001pt; line-height: 150%;">&nbsp;</p>
<p
 style="margin: 0cm 0cm 0.0001pt; line-height: 150%; font-weight: bold; color: rgb(255, 102, 0);"><big><big>Brugge
20 mei
2006</big></big></p>
<p style="margin: 0cm 0cm 0.0001pt; line-height: 150%;">De sobere
plechtigheid
ingericht door het Brugse Abbeville Comit&eacute;,
aan het poorthuis van het Bourgoensche
Cruyse, het voormalige woonhuis van Joris van Severen, kende
een waardig verloop. Aan de persmap ontlenen we verderop in deze
Nieuwsbrief het beklijvend
getuigenis van mevrouw Gaby Lijnkamp-Warris, de toen jongste en thans
laatste
overlevende van het drama van 20 mei te Abbeville.</p>
<p style="margin: 0cm 0cm 0.0001pt; line-height: 150%;">Nieuw was dat
ditmaal
ook het Brugse Stadsbestuur vertegenwoordigd werd door twee
afgevaardigden en
dat een schepen &ndash; SP-signatuur - namens
de Stad Brugge een krans aanbracht nabij de gedenksteen die herinnert
aan de
vier Bruggelingen die te Abbeville om het leven gebracht werden.</p>
<p style="margin: 0cm 0cm 0.0001pt; line-height: 150%;">&nbsp;</p>
<p
 style="margin: 0cm 0cm 0.0001pt; line-height: 150%; font-weight: bold; color: rgb(255, 102, 0);"><big><big>Prachtige
affiche</big></big></p>
<p style="margin: 0cm 0cm 0.0001pt; line-height: 150%;">Hieronder tonen
wij de
lezer een zwart-wit-afdruk van de prachtige kleurenaffiche, destijds
ontworpen
door Emiel van Dooren voor en manifestatie van het Verdinaso in 1937.
De
originele grote affiche meet 110 cm x 75 cm. en is in zeer goede staat.
Een van onze leden biedt
ze te koop aan voor 150 &euro;. Ons secretariaat bemiddelt graag.
Belangstelling? Neem dan per kerende contact op (zie gegevens
secretariaat). PM: onnodig nog te bieden: de afiiche vond ondertussen
een koper binnen het ledenbestand van het Studiecentrum.<br>
</p>
<p
 style="margin: 0cm 0cm 0.0001pt; line-height: 150%; text-align: center;"><span
 class="titel1"><span
 style="font-size: 16pt; line-height: 150%; font-family: &quot;Times New Roman&quot;; letter-spacing: 0pt; font-weight: normal; font-style: normal;"><o:p>&nbsp;</o:p></span></span><img
 src="emielvandoorn1937.jpg" alt="" v:shapes="_x0000_s1026" align="left"
 height="244" hspace="12" width="336"></p>
<p style="margin: 0cm 0cm 0.0001pt; line-height: 150%;"><span
 class="titel1"><span
 style="font-size: 16pt; line-height: 150%; font-family: &quot;Times New Roman&quot;; letter-spacing: 0pt; font-weight: normal; font-style: normal;"><o:p>&nbsp;</o:p></span></span></p>
<p style="margin: 0cm 0cm 0.0001pt; line-height: 150%;"><span
 class="titel1"><span
 style="font-size: 16pt; line-height: 150%; font-family: &quot;Times New Roman&quot;; letter-spacing: 0pt; font-weight: normal; font-style: normal;"><o:p>&nbsp;</o:p></span></span></p>
<p style="margin: 0cm 0cm 0.0001pt; line-height: 150%;"><span
 class="titel1"><span
 style="font-size: 16pt; line-height: 150%; font-family: &quot;Times New Roman&quot;; letter-spacing: 0pt; font-weight: normal; font-style: normal;"><o:p>&nbsp;</o:p></span></span></p>
<p style="margin: 0cm 0cm 0.0001pt; line-height: 150%;"><span
 class="titel1"><span
 style="font-size: 16pt; line-height: 150%; font-family: &quot;Times New Roman&quot;; letter-spacing: 0pt; font-weight: normal; font-style: normal;"><o:p>&nbsp;</o:p></span></span></p>
<p style="margin: 0cm 0cm 0.0001pt; line-height: 150%;"><span
 class="titel1"><span
 style="font-size: 16pt; line-height: 150%; font-family: &quot;Times New Roman&quot;; letter-spacing: 0pt; font-weight: normal; font-style: normal;"><o:p>&nbsp;</o:p></span></span></p>
<p style="margin: 0cm 0cm 0.0001pt; line-height: 150%;"><span
 class="titel1"><span
 style="font-size: 16pt; line-height: 150%; font-family: &quot;Times New Roman&quot;; letter-spacing: 0pt; font-weight: normal; font-style: normal;"><o:p>&nbsp;</o:p></span></span></p>
<p style="margin: 0cm 0cm 0.0001pt; line-height: 150%;"><span
 class="titel1"><span
 style="font-size: 16pt; line-height: 150%; font-family: &quot;Times New Roman&quot;; letter-spacing: 0pt; font-weight: normal; font-style: normal;"><o:p>&nbsp;</o:p></span></span></p>
<p style="margin: 0cm 0cm 0.0001pt; line-height: 150%;"><span
 class="titel1"><span
 style="font-size: 16pt; line-height: 150%; font-family: &quot;Times New Roman&quot;; letter-spacing: 0pt; font-weight: normal; font-style: normal;"><o:p><br>
&nbsp;</o:p></span></span></p>
<hr>
<p style="margin: 0cm 0cm 0.0001pt; line-height: 150%;"><span
 class="titel1"><span
 style="font-size: 16pt; line-height: 150%; font-family: &quot;Times New Roman&quot;; letter-spacing: 0pt; font-weight: normal; font-style: normal;"><o:p></o:p></span></span></p>
<p class="MsoTitle"
 style="border: medium none ; text-align: center; line-height: 150%;"><img
 src="jb10jvs.jpg" alt="" v:shapes="_x0000_i1025" height="222"
 width="159"></p>
 <a name="jb"></a>
<p class="MsoTitle"
 style="border: medium none ; text-align: center; line-height: 150%; color: rgb(0, 102, 0);"><span
 style="font-size: 12pt; line-height: 150%;"><big><big
 style="font-weight: bold;"><big>Jaarboek
Joris van Severen &ndash; deel 10 (2006)</big></big></big><o:p></o:p></span></p>
<hr>
<p class="MsoBodyText" style="text-align: left; line-height: 150%;"
 align="left"><span style="font-size: 12pt; line-height: 150%;">Een
blik op de inhoudstafel van dit <b style="color: rgb(255, 102, 0);">tiende</b>
jaarboek laat opnieuw een wel zeer verscheiden inhoud vermoeden. En dit
is
inderdaad ook het geval. We ontmoeten er Joris van Severen &ndash; en
zijn beweging -
zowel in de intieme als in de openbare sferen van hun bestaan. Komen
achtereenvolgens onder de schijnwerper te staan: <o:p></o:p></span></p>
<p class="MsoNormal"
 style="margin-left: 18pt; text-indent: -18pt; line-height: 150%;"><span
 style="font-family: Symbol;"><span style="">&middot;<span
 style="font-family: &quot;Times New Roman&quot;; font-style: normal; font-variant: normal; font-weight: normal; font-size: 7pt; line-height: normal; font-size-adjust: none; font-stretch: normal;">&nbsp;&nbsp;&nbsp;&nbsp;&nbsp;&nbsp;&nbsp;
</span></span></span>De <i>Stichting Joris van Severen</i>,
die
instaat voor de jaarlijkse herdenkingsmis in de abdij van Steenbrugge
te
Assebroek, richt daarnaast sporadisch een causerie in over een thema
dat kadert
binnen haar doelstellingen. In 2003 voerde <st1:personname
 style="color: rgb(0, 102, 0);" productid="Vik Eggermont" w:st="on"><b>Vik
Eggermont</b></st1:personname>
daar
het woord. Zijn causerie droeg de titel <i
 style="color: rgb(255, 102, 0); font-weight: bold;">Joris van Severen
als
opvoeder en
het Verdinaso als vormingsbeweging</i>. Aan de hand van getuigenissen
toont hij
aan hoezeer beide omschrijvingen adequaat weergeven waar het Joris van
Severen
om te doen was en op welke wijze hij in zijn opzet slaagde.</p>
<p class="MsoNormal"
 style="margin-left: 18pt; text-indent: -18pt; line-height: 150%;"><span
 style="font-family: Symbol;"><span style="">&middot;<span
 style="font-family: &quot;Times New Roman&quot;; font-style: normal; font-variant: normal; font-weight: normal; font-size: 7pt; line-height: normal; font-size-adjust: none; font-stretch: normal;">&nbsp;&nbsp;&nbsp;&nbsp;&nbsp;&nbsp;&nbsp;
</span></span></span>Daarop aansluitend volgt het tweede
en
afsluitende deel van <b><span style="color: rgb(0, 102, 0);">Romain
Vanlandschoot</span>s </b>diepgravende studie<i>
<span style="font-weight: bold; color: rgb(255, 102, 0);">Van
syndicalisme naar corporatisme: Juul Declercq (1897-1955). De lange weg
vanACV
naar Verdinaso 1918-1932</span>. </i>Hierin staat vanzelfsprekend de
werkzaamheid van
Juul Declercq centraal, maar we vernemen tevens langs welke soms
grillige wegen
Joris van Severen zijn invloed uitoefende, hoe hij ide&euml;el
evolueerde en deze
evolutie uiteindelijk gestalte gaf in een eigen formatie: het Verdinaso.</p>
<p class="MsoNormal"
 style="margin-left: 18pt; text-indent: -18pt; line-height: 150%;"><span
 style="font-family: Symbol;"><span style="">&middot;<span
 style="font-family: &quot;Times New Roman&quot;; font-style: normal; font-variant: normal; font-weight: normal; font-size: 7pt; line-height: normal; font-size-adjust: none; font-stretch: normal;">&nbsp;&nbsp;&nbsp;&nbsp;&nbsp;&nbsp;&nbsp;
</span></span></span>De volgende bijdragen vormen de <i>acta
</i>van
ons 4e <i>Colloquium Joris van Severen </i>dat plaats vond in de
abdij te
Zevenkerken op 9 oktober 2004. Geopend wordt met het <i><span
 style="font-weight: bold; color: rgb(255, 102, 0);">Ten geleide</span>
</i>uitgesproken
door <st1:personname style="color: rgb(0, 102, 0);"
 productid="Vik Eggermont" w:st="on"><b>Vik
Eggermont</b></st1:personname>,
de huidige voorzitter van het <i>Studiecentrum Joris van Severen. </i>Hierin
roept hij vooreerst de herinnering op aan en de verdiensten van zijn
voorganger
Jef Werkers, die ons kwam te ontvallen op 25 mei 2004. Hij refereert
tevens ook
naar de banden van Joris van Severen met de abdij van Zevenkerken.</p>
<p class="MsoNormal"
 style="margin-left: 18pt; text-indent: -18pt; line-height: 150%;"><span
 style="font-family: Symbol;"><span style="">&middot;<span
 style="font-family: &quot;Times New Roman&quot;; font-style: normal; font-variant: normal; font-weight: normal; font-size: 7pt; line-height: normal; font-size-adjust: none; font-stretch: normal;">&nbsp;&nbsp;&nbsp;&nbsp;&nbsp;&nbsp;&nbsp;
</span></span></span>In <i
 style="font-weight: bold; color: rgb(255, 102, 0);">Joris van Severen
en de
Sint-Andriesabdij
van Zevenkerken </i>gaat <st1:personname
 style="color: rgb(0, 102, 0);" productid="Kurt Ravyts" w:st="on"><b>Kurt
Ravyts</b></st1:personname> dieper in op dit
gegeven. Hij schetst het ontstaan
en de belangrijke rol van deze Benedictijnerabdij en de eraan verbonden
abdijschool en staat uitgebreid stil bij de aldaar op 22 november 1936
gehouden
conferentie over <i>De rol van de adel in deze tijd. </i>Op
uitnodiging van Dom
Emmanuel de N&egrave;ve nam ook Joris van Severen deel aan deze
gesprekken met
vertegenwoordigers van de aristocratie.</p>
<p class="MsoNormal"
 style="margin-left: 18pt; text-indent: -18pt; line-height: 150%;"><span
 style="font-family: Symbol;"><span style="">&middot;<span
 style="font-family: &quot;Times New Roman&quot;; font-style: normal; font-variant: normal; font-weight: normal; font-size: 7pt; line-height: normal; font-size-adjust: none; font-stretch: normal;">&nbsp;&nbsp;&nbsp;&nbsp;&nbsp;&nbsp;&nbsp;
</span></span></span><st1:personname
 style="color: rgb(0, 102, 0);" productid="Dani&#65515;l Vanacker" w:st="on"><b>Dani&euml;l
Vanacker</b></st1:personname>,
die instond voor inleiding
en annotaties van Van Severens oorlogsdagboek <i>Die vervloekte oorlog</i>,
sprak op het colloquium over <i><span
 style="font-weight: bold; color: rgb(255, 102, 0);">Joris van Severen
en de Frontbeweging</span>.
</i>In
de betreffende historiografie heerste hieromtrent nogal behoorlijk wat
onduidelijkheid. De auteur komt tot het besluit dat Joris van Severens
rol
binnen de organisatie eerder beperkt bleef. Zijn rol bestond vooral in
de
invloed die hij op zijn onmiddellijke omgeving uitoefende. Dit doet
onwillekeurig denken aan het thema <i>opvoeden, </i>als door <st1:personname
 productid="Vik Eggermont" w:st="on">Vik Eggermont</st1:personname>
geschetst in
zijn inleidende bijdrage.</p>
<p class="MsoNormal"
 style="margin-left: 18pt; text-indent: -18pt; line-height: 150%;"><span
 style="font-family: Symbol;"><span style="">&middot;<span
 style="font-family: &quot;Times New Roman&quot;; font-style: normal; font-variant: normal; font-weight: normal; font-size: 7pt; line-height: normal; font-size-adjust: none; font-stretch: normal;">&nbsp;&nbsp;&nbsp;&nbsp;&nbsp;&nbsp;&nbsp;
</span></span></span>Op het terrein van de Van
Severenstudie werd
totnogtoe bijzonder weinig aandacht besteed aan de rol van Van Severen
in het
Belgisch parlement. <st1:personname style="color: rgb(0, 102, 0);"
 productid="Paul Meeus" w:st="on"><b>Paul
Meeus</b></st1:personname> brengt daar verandering in met zijn studie
over de<span style="font-weight: bold; color: rgb(255, 102, 0);"> </span><i><span
 style="font-weight: bold; color: rgb(255, 102, 0);">Parlementaire
initiatieven en tussenkomsten van Joris van Severen in de Kamer van
Volksvertegenwoordigers 1921-1929</span>. </i>Vooral op basis van de <i>Parlementaire
Handelingen </i>van de betrokken jaren bracht hij die werkzaamheid
minutieus in
kaart. Hij staat daarbij vanzelfsprekend uitgebreid stil bij de
&ldquo;brandrede&rdquo; van
29 november 1928, toen Van Severen in een striemend &ndash; in het
Frans gehouden &ndash;
betoog zijn weerzin ten overstaan van het heersend bestel verwoordde.</p>
<p class="MsoNormal"
 style="margin-left: 18pt; text-indent: -18pt; line-height: 150%;"><span
 style="font-family: Symbol;"><span style="">&middot;<span
 style="font-family: &quot;Times New Roman&quot;; font-style: normal; font-variant: normal; font-weight: normal; font-size: 7pt; line-height: normal; font-size-adjust: none; font-stretch: normal;">&nbsp;&nbsp;&nbsp;&nbsp;&nbsp;&nbsp;&nbsp;
</span></span></span><i>&ldquo;Lest but not least&rdquo; </i>kwam
<st1:personname productid="Bart Coppein" w:st="on"><b><span
 style="color: rgb(0, 102, 0);">Bart Coppein</span></b></st1:personname><span
 style="color: rgb(0, 102, 0);">
</span>aan het
woord. In <i style="font-weight: bold; color: rgb(255, 102, 0);">Het
Archief en het Fonds Joris van Severen in het
Universiteitsarchief te Leuven </i>brengt hij een <i>Status
Quaestionis </i>van
de door hem verrichte werkzaamheden op het vlak van inventarisatie. Hij
schetst
uitgebreid de voorgeschiedenis en de wijze waarop het Fonds Joris van
Severen
tot stand kwam. Uit zijn relaas onthouden we vooral hoeveel hij binnen
de hem
toegestane beperkte termijn wist te realiseren. Op termijn zullen als
deze
werkzaamheden resulteren in een <i>Gesammtinventar.</i> In afwachting
daarvan
zullen in 2006 twee door hem afgeronde inventarissen, respectievelijk
van het <i>Fonds
</i>en het <i>Archief Joris van Severen </i>gepubliceerd worden.</p>
<p class="MsoNormal"
 style="margin-left: 18pt; text-indent: -18pt; line-height: 150%;"><span
 style="font-family: Symbol;"><span style="">&middot;<span
 style="font-family: &quot;Times New Roman&quot;; font-style: normal; font-variant: normal; font-weight: normal; font-size: 7pt; line-height: normal; font-size-adjust: none; font-stretch: normal;">&nbsp;&nbsp;&nbsp;&nbsp;&nbsp;&nbsp;&nbsp;
</span></span></span>In het traditiegetrouwe het jaarboek
afsluitende<span
 style="font-style: italic; font-weight: bold; color: rgb(255, 102, 0);">
gedicht</span> komt andermaal <b style="color: rgb(0, 102, 0);">Hendrik
Carette</b> aan het woord met een
impressie
rond de kiosk te Abbeville. </p>
<p class="MsoNormal" style="line-height: 150%;">______________________</p>
<p class="MsoNormal" style="line-height: 150%;">N.a.v. <i
 style="font-weight: bold; color: rgb(255, 102, 0);">Jaarboek
Joris van
Severen 10 (2006)</i>; uitgegeven door het Studiecentrum Joris van
Severen.
Gen., 208 pp., ISBN 90-76057-09-5. Ledenprijs: 25 &euro;; niet-leden:
30 &euro; (+ 3 &euro;
verzendkosten).</p>
<a name="h"></a>
<p class="MsoNormal" style="line-height: 150%;"><o:p>&nbsp;</o:p></p>
<p class="MsoNormal" style="line-height: 150%;"><b style=""><big
 style="color: rgb(0, 102, 0);"><big><big>Herdenking
van de slachtoffers van het Bloedbad
van Abbeville<br>
</big></big></big></b></p>
<hr><b style=""><o:p></o:p></b>
<p class="MsoNormal" style="line-height: 150%;"><big><b
 style="color: rgb(255, 102, 0);">Gaby
Lijnkamp-Warris</b>, St;-Kruis-Brugge</big></p>
<p class="MsoNormal" style="line-height: 150%;">66 jaar geleden heb ik
als jong
meisje mijn eerste ervaring over de gruwelen van een oorlog beleefd.</p>
<p class="MsoNormal" style="line-height: 150%;">Na een gelukkige jeugd
hier in
Brugge, met fijne vrienden, lieve ouders en grootouders, vond ik mij op
10 mei
1940 opeens geconfronteerd met haat, onrechtvaardigheid, brutaliteit.
Uit huis
gehaald met mijn moeder en grootmoeder, afgevoerd naar het
politiebureau in de
Hoogstraat, geen eten, geen drinken en nog minder een verhoor of een
reden van
onze aanhouding.</p>
<p class="MsoNormal" style="line-height: 150%;">Om 5 uur overgebracht
naar de
gevangenis van &ldquo;t&rsquo; Pandreitje&rdquo; waar wij brutaal
werden aangepakt, en nog altijd
zonder uitleg of verhoor.</p>
<p class="MsoNormal" style="line-height: 150%;">Na 5 dagen ingeladen in
bussen
en op transport gezet naar Frankrijk met bestemming de gevangenis van
Bethune.
Een ongemeen slechte behandeling met nog altijd geen verhoor,
integendeel, daar
vroeg men ons waarvoor wij opgepakt waren, met de vraag van:
&ldquo;Est-ce-que ils
sont devenu fou la en Belgique?&rdquo;</p>
<p class="MsoNormal" style="line-height: 150%;">Vijf dagen later ging
het
transport verder naar Abbeville waar de gevangenis vol zat. Franse
militairen,
onder wiens bewaking wij stonden, stopten ons toen maar met zijn allen
in de
kelder van de nabij gelegen muziekkiosk.</p>
<p class="MsoNormal" style="line-height: 150%;">78 mensen, waaronder 3
vrouwen,
als haringen in een ton gedrukt, nog steeds zonder eten of drinken in
een
verzengende hitte, en terplekke hun behoeften moeten doen!</p>
<p class="MsoNormal" style="line-height: 150%;">Op 20 mei is Abbeville
tot 3
maal toe de hele nacht zwaar gebombardeerd, waardoor een enorme angst
ontstond</p>
<p class="MsoNormal" style="line-height: 150%;">Op zeker ogenblik wordt
het
keldergat opengegooid en een luitenant met trommelrevolver in de hand,
daalde
de trapjes af en vroeg naar 4 man van goede wil. Denkende dat het om
voedsel of
drinken ging, meldden zich direct 4 Italianen.</p>
<p class="MsoNormal" style="line-height: 150%;">Amper buiten, klonken
er
schoten. Daarna schreeuwde de luitenant: &ldquo;Les 4 suivantes&rdquo;.
Toen brak er grote
paniek uit. De een na de ander werd uit de kiosk gejaagd.</p>
<p class="MsoNormal" style="line-height: 150%;">De Bruggelingen Van
Severen,
Rijckoort en Caestecker volgden omdat langer wachten geen zin had.</p>
<p class="MsoNormal" style="line-height: 150%;">Bij het naar buiten
gaan van de
kiosk struikelde mijn grootmoeder. Als 61-jarige vrouw werd zij ruw bij
de arm
getrokken door de luitenant. Zij werd met bajonetsteken afgemaakt en
met een
geweerkolf de linker schedel ingeslagen.</p>
<p class="MsoNormal" style="line-height: 150%;">Mijn moeder riep toen,
kom laat
ons bidden. Iedereen, van welke godsdienst ook knielde neer en na het
&lsquo;Amen&rsquo;
was er een doodse stilte.</p>
<p class="MsoNormal" style="line-height: 150%;">Toen verscheen er een
andere
officier die ons verzocht om hem te volgen. Er zou niet meer geschoten
worden.
Zo verlieten wij te voet Abbeville richting Rouen, waar wij in groepen
verdeeld
werden. Mijn moeder en ik kwamen in een kamp waar vele Joden en
Spanjaarden
zaten. Na 4 dagen kwam een Franse Generaal in uniform, samen met een
Inspecteur
en een Commissaris van de Belgische Veiligheidsdienst om ons uit de
toestand te
bevrijden. De Franse generaal bood ons, namens de Franse regering, zijn
verontschuldigingen aan voor alles wat gebeurde.</p>
<p class="MsoNormal" style="line-height: 150%;">Onder de 21 vermoorden
bevonden
zich 4 Italianen, 1 Canadees, 2 Nederlanders, 1 Hongaar, 1 Oostenrijkse
Jood, 4
Duitsers en 8 landgenoten, waaronder de reeds vermelde Bruggelingen.
Een
diepgaand historisch onderzoek, onder meer door de betreurde Dr. Carlos
Vlamynck
uit onze stad, heeft aangetoond dat er geen enkele smet rustte op de 4
vermoorde stadsgenoten, die op het moment van hun aanhouding alle <st1:metricconverter
 productid="4 in" w:st="on">4 in</st1:metricconverter> Brugge woonden.</p>
<p class="MsoNormal" style="line-height: 150%;">Vorig jaar werden
overal
verontschuldigingen uitgesproken door Autoriteiten voor de slachtoffers
van
deze waanzinnige oorlog. Ik vraag mij nog steeds af waarom dit nog
altijd niet
kan voor mensen uit het eigen land, voor die 21 mensen die nu 66 jaar
geleden
van hun leven werden beroofd, als gevolg van totaal onverantwoorde en
foute
beslissingen.. Daarom herdenken wij allen hier aanwezig, maar ook de
velen die tot
hun spijt niet aanwezig konden zijn, de vier stadsgenoten, maar ook hun
medeslachtoffers en medegevangenen die samen met mij de vele
doodsangsten en
ellende hebben doorstaan in de gevangenissen en in de beruchte kiosk
van
Abbeville.</p>
<p class="MsoNormal" style="line-height: 150%;">Mijnheer de
Burgemeester, als
net 18 jaar geworden jong meisje was ik er de jongste gevangene. Wat ik
heb
meegemaakt grenst aan het ongelooflijke en heeft mijn hele leven diep
getekend,
en getraumatiseerd.</p>
<p class="MsoNormal" style="line-height: 150%;">Fouten zijn er om te
erkennen,
niet om deze te verdoezelen, wat men nu nog steeds probeert te doen.</p>
<p class="MsoNormal" style="line-height: 150%;">Daarom ben ik al
diegenen die
hier vandaag aanwezig zijn zeer dankbaar voor hun medevoelen en
medeleven.</p>
<p class="MsoNormal" style="line-height: 150%;">Ik heb niet het eeuwig
leven.
Ik vraag alleen, en hoop dat u ze blijvend zult gedenken, en dat hun
vreselijke
lijdensweg doorheen de geschiedenis zal bewaard worden.</p>
<p class="MsoNormal" style="line-height: 150%;">Tien jaar geleden is om
deze
reden de <i style="">Commissie Ad hoc</i> opgericht
met de bedoeling om de slachtoffers nooit te vergeten, maar ook als een
blijvende aanklacht tegen een onzinnige oorlog die altijd gemeen,
gruwelijk en
mensonterend is en blijft.</p>
<p class="MsoNormal" style="line-height: 150%;">Samen met het <i
 style="">Abbeville Comit&eacute; &ndash; </i>dat uit voormelde
commissie ontstond - <span style="">&nbsp;</span>blijft deze
herinneringssteen voor mij, de families van de andere 21 slachtoffers
en de
overlevenden, het symbool voor VREDE &mdash; VERDRAAGZAAMHEID en vooral
NOOIT MEER
OORLOG.</p>
<p class="MsoNormal" style="line-height: 150%;">Mag ik u nu allen om
een moment
van stilte vragen.</p>
<p class="MsoNormal" style="line-height: 150%;">Ik dank u voor uw
aandacht.</p>
<a name="b"></a>
<p class="MsoNormal" style="line-height: 150%;"><o:p>&nbsp;</o:p></p>
<p class="MsoNormal" style="line-height: 150%;"><b style=""><big
 style="color: rgb(0, 102, 0);"><big><big>Boodschap
Abbeville 2006</big></big></big><o:p></o:p></b></p>
<hr>
<p class="MsoNormal" style="line-height: 150%;"><big
 style="color: rgb(255, 102, 0);"><st1:personname
 productid="Alain Mouton" w:st="on"><b style="">Alain Mouton</b></st1:personname></big><b
 style=""><o:p></o:p></b></p>
<p class="MsoNormal" style="line-height: 150%;"><span style=""
 lang="NL-BE">66 jaar geleden vond hier, beneden in de stad een drama
plaats. Tijdens
het laatste grote conflict dat heel Europa in zijn greep had leekt het
of deze
stad, aan de uithoek van de Nederlanden, een Armageddon doormaakte. In
de
strijd tussen Britten, Fransen en Duitsers, tijdens een van de meest
dramatische periodes van het begin van WO II<span style="">&nbsp;
</span>werden grote delen van de stad verwoest. <o:p></o:p></span></p>
<p class="MsoNormal" style="line-height: 150%;"><span style=""
 lang="NL-BE">Temidden van dit oorlogsgeweld werd ook een misdaad
gepleegd. Op 20 mei
arriveerde een konvooi van voor de Belgische overheid
&lsquo;verdachte&rsquo; personen in
Abbeville. Een verzameling van Vlaams-nationalisten, rexisten maar ook
joden en
communisten die op bevel van de regering was gearresteerd en naar
Frankrijk
werd gevoerd.<span style="">&nbsp; </span>Tijdens een zwaar
bombardement werden de gevangenen in de kelder van een muziekkiosk
gedreven.
Een aantal onder hen werd door Franse soldaten koelbloedig
neergeschoten.
Hierbij lieten ook Joris Van Severen, de leider van het Verdinaso, en
zijn
naaste medewerker Jan Rijckoort het leven. Een misdaad die ons nog
altijd tot
nadenken stelt. En wel om verschillende redenen.<o:p></o:p></span></p>
<p class="MsoNormal" style="line-height: 150%;"><span style=""
 lang="NL-BE">We leven vandaag in een tijd dat voor elke gebeurtenis,
elk evenement
een verantwoordelijke moet worden gevonden. Liefst van al probeert men
een hele
gemeenschap verantwoordelijk te stellen. Alsof het individu, alsof de
persoon
geen verantwoordelijkheid meer mag of kan dragen. Zonder pessimist te
zijn
geeft dit een zekere tijdsgeest weer. Verantwoordelijkheid wordt op
anderen
afgeschoven, groepen krijgen de schuld. Daarmee is de kous af en hoeft
men niet
langer na te denken over de ware oorzaken van een gebeurtenis of
voorval.
Echter, over de verantwoordelijken van het bloedbad in Abbeville is
eigenlijk
nooit meer echt gepraat geweest. Zou men indertijd een
onderzoekscommissie
hebben opgericht? In elk geval zou een diepgaand onderzoek zeer
hinderlijk zijn
geweest voor velen. Anno 2006 zouden we natuurlijk kunnen stellen dat
het geen
of weinig zin meer heeft om naar dat verleden te refereren. De tijden
zijn
veranderd. Ook de wereld rondom ons. Dat klopt voor een groot stuk.<o:p></o:p></span></p>
<p class="MsoNormal" style="line-height: 150%;"><span style=""
 lang="NL-BE">Europa lijkt 