<html>

<head>
<meta http-equiv="Content-Type" content="text/html; charset=windows-1252">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Driemaandelijks tijdschrift van het Studie</title>
<style>
<!--
menu         {  }
-->
</style>
</head>

<body>

<p style="text-indent: 0; margin-left: 0">&nbsp;
</p>

<p style="text-indent: 0; margin-left: 0">&gt; <a href="nieuwsbrief.html">nieuwsbrief</a> &gt;
2006 - nr 2
</p>

<p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; border-bottom-style: solid; border-bottom-color: #008000; margin: 0; padding: 0cm"><font size="4" color="#008000">Inhoud</font></p>
<ul>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#mededelingen">Mededelingen</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#schakels">Het
    Verdinaso gezien vanuit de optiek van <i><b>Schakels</b></i></a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#jvsraamtheater">Joris
    van Severen in 't Raamtheater</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#nog">Nog
    omtrent &quot;De nacht...&quot;</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#jvsinspireren">Joris
    van Severen blijft inspireren</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#antwoord">Antwoord
    aan Joost Ballegeer</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#jvsliefde">Joris
    van Severen en de Liefde</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#memoriam">In
    Memoriam</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#persmededeling">Persmededeling
    vzw Abbeville</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin: 0; padding: 0cm"><font size="4" color="#FF9933"><a href="#herinneringen">Herinneringen</a></font></li>
  <li>
    <p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; text-indent: 0; margin-left: 0; margin-right: 0; margin-top: 0; margin-bottom: 00; padding: 0cm"><font size="4" color="#FF9933"><a href="#sprokkels">Sprokkels</a></font></li>
</ul>

<p class="MsoNormal" style="mso-pagination: none; mso-layout-grid-align: none; text-autospace: none; mso-border-alt: solid windowtext .75pt; mso-padding-alt: 0cm 0cm 0cm 0cm; border-bottom: 1 solid #008000; padding: 0cm"><b><font size="5" color="#008000"><a name="mededelingen"></a>Mededelingen</font></b></p>

<p class="MsoNormal" style="mso-pagination:none;mso-layout-grid-align:none;
text-autospace:none"><b><span style="mso-bidi-font-size:10.0pt"><font color="#FF9933">Hernieuwen
ledenbijdrage 2006</font></span></b></p>
<p class="MsoBodyText2" align="left" style="text-align:left"><span style="font-size:12.0pt">Als
steeds werd door de overgrote meerderheid vlot gevolg gegeven aan ons verzoek
tot hernieuwing van de ledenbijdrage. De weinigen die totnogtoe verstek gaven kregen
ondertussen een herinneringsbrief in de bus.</span></p>
<p class="MsoHeading7" align="left" style="text-align:left;mso-pagination:none;
mso-layout-grid-align:none;text-autospace:none"><span style="font-size:12.0pt"><font color="#FF9933"><b>Bedevaart
Abbeville en herdenkingsmis te Steenbrugge</b></font></span></p>
<p class="MsoNormal" style="mso-pagination:none;mso-layout-grid-align:none;
text-autospace:none">De jaarlijkse bedevaart naar de graven van Joris van
Severen en Jan Rijckoort te Abbeville, met daarop aansluitend de herdenkingsmis
te Steenbrugge /Assebroek, vindt dit jaar plaats op <b>zaterdag 27 mei</b>. De folder
m.b.t. de praktische
schikkingen wordt u op verzoek graag toegestuurd.</p>
<p class="MsoHeading7" align="left" style="text-align:left;mso-pagination:none;
mso-layout-grid-align:none;text-autospace:none"><span style="font-size:12.0pt"><font color="#FF9933"><b>Cruyce
van Bourgonje</b></font></span></p>
<p class="MsoNormal" style="mso-pagination:none;mso-layout-grid-align:none;
text-autospace:none">De jaarlijkse herdenkingsplechtigheid voor de Brugse
slachtoffers van 20 mei 1940 te Abbeville, ingericht door Mevr. Lynkamp-Warris
 de enige nog overlevende van het bloedbad  vindt plaats op <b>zaterdag 20
mei om 11.00 uur</b>, dag op dag 66 jaar na de feiten, aan het voormalige
woonhuis van Joris van Severen, het Cruyce van Bourgonje, Wollestraat te Brugge.</p>
<p class="MsoHeading7" align="left" style="text-align:left;mso-pagination:none;
mso-layout-grid-align:none;text-autospace:none"><span style="font-size:12.0pt"><b><font color="#FF9933">Jaarboek
Joris van Severen  deel 10</font></b></span></p>
<p class="MsoNormal" style="mso-pagination:none;mso-layout-grid-align:none;
text-autospace:none">Het nieuwe <i>Jaarboek Joris van Severen </i>zal ook dit
jaar stipt einde mei verschijnen (en ondermeer verkrijgbaar zijn n.a.v. de
herdenking van 27 mei te Steenbrugge). Eens temeer kunnen wij onze leden
bovendien verblijden met een toegift: de brochure (36 pp.) <i><font color="#FF9933"><b>Andermaal
terugdenken aan en vooruitdenken</b></font> <font color="#FF9933"><b> met Joris van
Severen</b></font>, </i>van de hand van Rudy Pauwels.</p>
<p style="margin:0cm;margin-bottom:.0001pt"><b><span style="mso-bidi-font-size:
10.0pt;font-family:&quot;Times New Roman&quot;"><font color="#FF9933">Archief Joris van Severen
KU-Leuven</font></span></b></p>
<p style="margin:0cm;margin-bottom:.0001pt">&nbsp;</p>
<p style="margin:0cm;margin-bottom:.0001pt"><span style="mso-bidi-font-size:
10.0pt;font-family:&quot;Times New Roman&quot;">Recent schonk onze
vzw-voorzitter Vik Eggermont aan het archief een houten bas-reliëf met de
beeltenis van Joris van Severen. Het is een werkje van Herman Cornelis en
ontstond in 1947. Het zal toegevoegd worden aan de collectie museale voorwerpen
in het fonds Joris van Severen.</span></p>
<p style="margin:0cm;margin-bottom:.0001pt">&nbsp;</p>
<p style="margin:0cm;margin-bottom:.0001pt"><b><span style="mso-bidi-font-size:
10.0pt;font-family:&quot;Times New Roman&quot;"><font color="#FF9933">Comité Wakken Herdenkt</font></span></b></p>
<p class="MsoNormal" style="mso-pagination:none;mso-layout-grid-align:none;
text-autospace:none">Ingevolge de beslissingen van de Algemene Vergadering 2005
van onze vzw zal voortaan opnieuw een vertegenwoordiger van <i>Wakken Herdenkt </i>zetelen
binnen onze Raad van Bestuur. Het Wakkense Comité duidde recent de heer Roger
de Rijcke aan als opvolger van dr. Roland Bekaert. Daarmee zijn opnieuw alle
initiatieven rond de geestelijke nalatenschap van Joris van Severen
vertegenwoordigd binnen ons bestuur.</p>
<p class="MsoHeading7" align="left" style="text-align:left;mso-pagination:none;
mso-layout-grid-align:none;text-autospace:none"><span style="font-size:12.0pt"><b><font color="#FF9933">Recensies
Die vervloekte oorlog</font></b></span></p>
<p style="margin:0cm;margin-bottom:.0001pt"><span style="mso-ansi-font-size:12.0pt;font-family:&quot;Times New Roman&quot;;color:windowtext;
letter-spacing:0pt;font-weight:normal;font-style:normal" class="titel1">Ook in
het elektronische tijdschrift </span><span style="mso-ansi-font-size:12.0pt;font-family:&quot;Times New Roman&quot;;color:windowtext;
letter-spacing:0pt;font-weight:normal" class="titel1"><i>Identiteit </i> </span><span style="mso-ansi-font-size:12.0pt;font-family:&quot;Times New Roman&quot;;
color:windowtext;letter-spacing:0pt;font-weight:normal;font-style:normal" class="titel1">verscheen,
van de hand van Bruno Daems, een zeer lezenswaardige recensie van </span><span style="mso-ansi-font-size:12.0pt;font-family:&quot;Times New Roman&quot;;
color:windowtext;letter-spacing:0pt;font-weight:normal" class="titel1">Die
vervloekte oorlog.</span></p>
<p style="margin:0cm;margin-bottom:.0001pt">&nbsp;</p>
<p style="margin:0cm;margin-bottom:.0001pt"><span style="mso-ansi-font-size:12.0pt;font-family:&quot;Times New Roman&quot;;color:windowtext;
letter-spacing:0pt;font-style:normal" class="titel1"><b><font color="#FF9933">Een nieuw lid maken?</font></b></span></p>
<p style="margin:0cm;margin-bottom:.0001pt">&nbsp;</p>
<p style="margin:0cm;margin-bottom:.0001pt"><span style="mso-ansi-font-size:12.0pt;font-family:&quot;Times New Roman&quot;;color:windowtext;
letter-spacing:0pt;font-weight:normal;font-style:normal" class="titel1">Ons
secretariaat helpt u graag! </span><span style="mso-ansi-font-size:12.0pt;font-family:&quot;Times New Roman&quot;;color:windowtext;
letter-spacing:0pt;font-weight:normal;font-style:normal" class="titel1">U
bezorgt ons </span><span style="mso-ansi-font-size:12.0pt;font-family:&quot;Times New Roman&quot;;
color:windowtext;letter-spacing:0pt;font-style:normal" class="titel1">naam en
adres </span><span style="mso-ansi-font-size:12.0pt;font-family:&quot;Times New Roman&quot;;
color:windowtext;letter-spacing:0pt;font-weight:normal;font-style:normal" class="titel1">van
enkele vrienden of kennissen en wij sturen met uw groeten:</span></p>
<p style="margin:0cm;margin-bottom:.0001pt;text-align:justify;text-indent:-18.0pt;
mso-list:l37 level1 lfo60;tab-stops:list 36.0pt"><span style="mso-ansi-font-size:12.0pt;font-family:Symbol;
mso-bidi-font-family:&quot;Times New Roman&quot;;color:windowtext;letter-spacing:0pt;
font-weight:normal;font-style:normal" class="titel1">·<span style="font:7.0pt &quot;Times New Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span><span style="mso-ansi-font-size:
12.0pt;font-family:&quot;Times New Roman&quot;;color:windowtext;letter-spacing:0pt;
font-weight:normal;font-style:normal" class="titel1">Onze kennismakingsfolder</span></p>
<p style="margin:0cm;margin-bottom:.0001pt;text-align:justify;text-indent:-18.0pt;
mso-list:l37 level1 lfo60;tab-stops:list 36.0pt"><span style="mso-ansi-font-size:12.0pt;font-family:Symbol;
mso-bidi-font-family:&quot;Times New Roman&quot;;color:windowtext;letter-spacing:0pt;
font-weight:normal;font-style:normal" class="titel1">·<span style="font:7.0pt &quot;Times New Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span><span style="mso-ansi-font-size:
12.0pt;font-family:&quot;Times New Roman&quot;;color:windowtext;letter-spacing:0pt;
font-weight:normal;font-style:normal" class="titel1">Een exemplaar van onze
jongste </span><span style="mso-ansi-font-size:12.0pt;font-family:&quot;Times New Roman&quot;;
color:windowtext;letter-spacing:0pt;font-weight:normal" class="titel1"><i><font color="#FF9933"><b>Nieuwsbrief
Joris van Severen</b></font></i></span></p>
<p style="margin:0cm;margin-bottom:.0001pt;text-align:justify;text-indent:-18.0pt;
mso-list:l37 level1 lfo60;tab-stops:list 36.0pt"><span style="mso-ansi-font-size:12.0pt;font-family:Symbol;
mso-bidi-font-family:&quot;Times New Roman&quot;;color:windowtext;letter-spacing:0pt;
font-weight:normal;font-style:normal" class="titel1">·<span style="font:7.0pt &quot;Times New Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span><span style="mso-ansi-font-size:
12.0pt;font-family:&quot;Times New Roman&quot;;color:windowtext;letter-spacing:0pt;
font-weight:normal;font-style:normal" class="titel1">Een begeleidende brief.</span></p>
<p style="margin:0cm;margin-bottom:.0001pt"><span style="mso-ansi-font-size:12.0pt;font-family:&quot;Times New Roman&quot;;color:windowtext;
letter-spacing:0pt;font-weight:normal;font-style:normal" class="titel1">Doen!
Met onze hartelijke dank voor uw gewaardeerde medewerking.&nbsp;</span></p>
<p style="margin:0cm;margin-bottom:.0001pt"><span style="mso-ansi-font-size:12.0pt;font-family:&quot;Times New Roman&quot;;color:windowtext;
letter-spacing:0pt;font-weight:normal;font-style:normal" class="titel1">Indien
de bestemmeling effectief tot lidmaatschap besluit, dan ontvangen zowel u als
hij/zij, respectievelijk bij wijze van dank en kennismaking, een exemplaar van
onze uitgave:&nbsp;</span><span style="font:7.0pt &quot;Times New Roman&quot;"> </span><span style="mso-ansi-font-size:
12.0pt;font-family:&quot;Times New Roman&quot;;color:windowtext;letter-spacing:0pt;
font-weight:normal" class="titel1"><font color="#FF9933"><b><i>Joris van Severen. Een Apologie</i></b></font> </span><span style="mso-ansi-font-size:12.0pt;font-family:&quot;Times New Roman&quot;;
color:windowtext;letter-spacing:0pt;font-weight:normal;font-style:normal" class="titel1">van
de hand van Rudy Pauwels</span></p>
<p style="margin:0cm;margin-bottom:.0001pt">&nbsp;</p>
<p class="MsoNormal" style="mso-pagination: none; mso-layout-grid-align: none; text-autospace: none; border-bottom: 1 solid #008000"><b style="mso-bidi-font-weight:normal"><font size="4" color="#FF9933"><a name="schakels"></a>Het Verdinaso gezien
vanuit de optiek van </font><i style="mso-bidi-font-style:normal"><font size="4" color="#FF9933">Schakels</font></i></b></p>
<p class="MsoNormal" style="mso-pagination:none;mso-layout-grid-align:none;
text-autospace:none"><span style="mso-bidi-font-style: italic"><font color="#008000"><b style="mso-bidi-font-weight:normal"><span style="mso-bidi-font-style:italic">Dr.
Piet Tommissen, </span></b><span style="mso-bidi-font-weight:bold;mso-bidi-font-style:italic">Ukkel</span></font></span></p>
<p class="MsoNormal" style="margin-left:14.2pt;mso-pagination:none;tab-stops:
10.2pt;mso-layout-grid-align:none;text-autospace:none"><i style="mso-bidi-font-style:
normal">In 1982-83 had ik de bedoeling een monografie te wijden aan leven, werk
en betekenis van Victor Leemans (1901-1971) en ben toen bij heel wat tijdgenoten
mijn licht gaan opsteken, o.m. bij Leo Magits. Tijdens een gesprek dat ik op 12
augustus 1983 te zijnen huize met deze socialistische voorman voerde, bracht hij
het mij totaal onbekende maandblad </i><span style="mso-bidi-font-style:
italic">Schakels</span><i style="mso-bidi-font-style:normal"> ter sprake.
Bij het afscheid nemen vertrouwde mijn gesprekspartner me de jaargangen in
bruikleen toe. Ik heb er fotokopies van gemaakt en die laten inbinden, zodat ik
de originelen op 23 september 1983 kon restitueren. </i>- <i style="mso-bidi-font-style:
normal">Onlangs zat ik mijn ersatzcollectie te doorbladeren, op zoek naar
mogelijke teksten i.v.m. Rabindranath Tagore (1861-1941). Het was ogenschijnlijk
vergeefse moeite. Ik zeg wel ogenschijnlijk, want in plaats van wat ik
zocht en niet vond, stiet ik op een paar uitlatingen over het Verdinaso. Ze
leken me dermate interessant (of moet ik zeggen: symptomatisch?), dat ik gemeend
heb er enige ruchtbaarheid te moeten aan geven. Ziedaar de ontstaansgeschiedenis
van de onderstaande tekst: hopelijk ren ik geen open deuren in, d. i. werd het
onderwerp niet reeds behandeld.</i><sup>1</sup><i style="mso-bidi-font-style:normal">.
-</i>  <i style="mso-bidi-font-style:normal">Te noteren dat ik de citaten aan de
moderne spelling aanpas.</i></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">In 1928 werd in Nederland het ANAV, d.i. het <i style="mso-bidi-font-style:normal">Algemeen
Nederlandsch Arbeidersverbond, </i>opgericht. De initiatiefnemers - de naar
Nederland uitgeweken oud-activist Pieter J. Ursi (1877-1937) schijnt de <i style="mso-bidi-font-style:normal">primus
inter pares </i>te zijn geweest<sup>2</sup> - stond een tweevoudige taak voor
ogen, te weten een bijzondere, namelijk deze ten aanzien van het nationale
vraagstuk in Vlaanderen en het verband hiermede, de verhouding tussen Noord- en
Zuid-Nederland, en een algemene, namelijk deze ten aanzien van de culturele
verdieping van het socialisme.<sup>3</sup> Een jaar nadien (nov. 1929) werd
het maandblad <i style="mso-bidi-font-style:normal">Schakels </i>gelanceerd. De
ondertitel <i style="mso-bidi-font-style:normal">Socialistisch maandschrift </i>(later:
<i style="mso-bidi-font-style:normal">maandblad</i><span style="mso-bidi-font-style:
italic">)</span><i style="mso-bidi-font-style:normal"> voor Noord- en
Zuid-Nederland </i>wijst minstens op sympathie voor de Groot-Nederlandse visie.
De periodiek hield het tot in mei 1935 vol; als hoofdredacteurs fungeerden
ononderbroken Leo Magits (1899-1990) en Jef Rens (1905-1985), twee linksgeoriënteerde
Vlamingen van formaat.</p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">Wat de impact van de nieuwe periodiek op het publiek
betreft waarvoor het bestemd was, kan ik kort zijn: de auteurs van de meeste
artikels waren intellectuelen en belangstelling voor hun proza vanwege de
arbeiders was er nauwelijks (er is sprake van een paar honderd abonnees!).
Desniettemin was het inhoudelijk een merkwaardig maandblad. Ik verwijs naar de
uitvoerige studies die gewijd werden aan Jean Jaurès (1859-1914), aan het
Catalaans nationalisme, aan de ideeën van Hendrik de Man (1885-1953). Ook naar
de Friese kroniek in welhaast elke aflevering, naar de lange boekbesprekingen
[meestal van de hand van Achilles Mussche (1896-1974)<sup>4</sup>] en naar de
vele artikels over het nationalisme, het pacifisme, de religie in het algemeen
en het religieus socialisme in het bijzonder. Bovendien werd kleur bekend t.a.v.
tijdsgebonden prangende vraagstukken, zoals het alcoholisme en de grote
beurskrach van 1929.</p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">Ook het <i style="mso-bidi-font-style:normal">Verdinaso
</i>kwam enkele keren aan bod. Wel te verstaan het <i style="mso-bidi-font-style:
normal">Verdinaso </i>van de eerste, of laten we zeggen: van de vroegperiode.</p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">Het begon allemaal erg onschuldig <i>via </i>een
ondertekende tekst, die mij niet terstond opgevallen is, omdat hij op de
voorlaatste pagina van het nummer van mei 1931 (2<sup>e</sup> jg. nr. 7, p. 15)
afgedrukt stond en bovendien omkaderd was, waardoor de indruk werd gewekt dat
het een publicitair inseraat betrof. Bij nader toezien bleek het een belangrijke
oproep te zijn, die ik integraal wil meedelen:</p>
<p class="MsoNormal" style="margin-left:14.2pt;mso-pagination:none;tab-stops:
10.2pt;mso-layout-grid-align:none;text-autospace:none"><span style="font-variant:
small-caps">Wij en de solidaristen</span></p>
<p class="MsoNormal" style="margin-left:14.2pt;mso-pagination:none;tab-stops:
10.2pt;mso-layout-grid-align:none;text-autospace:none">Zoals onze lezers weten,
hechten wij het grootste belang aan de politieke en syndicale actie van sommige
Vlaamse Nationalisten die, bijzonderlijk in het West-Vlaamse, propaganda voeren
voor de Nationaal-Solidaristische Volksstaat.</p>
<p class="MsoNormal" style="margin-left:14.2pt;mso-pagination:none;tab-stops:
10.2pt;mso-layout-grid-align:none;text-autospace:none">Teneinde mogelijke
misverstanden uit de weg te ruimen en alleen die verschillen te doen
voortbestaan, die volkomen wezenlijk zijn, stellen wij voor aan de leider van
bovengenoemde groep, Joris van Severen, oud-volksvertegenwoordiger voor
Tielt-Roeselare, om een openbaar debat met ons aan te gaan, b.v. in de loop van
deze zomer. Voor het front der bewuste volksmensen hopen wij principieel en
ernstig over onze beginselen te kunnen strijden.</p>
<p class="MsoNormal" style="margin-left:14.2pt;mso-pagination:none;tab-stops:
10.2pt;mso-layout-grid-align:none;text-autospace:none">Leve Vlaanderen! Leve het
Socialisme!</p>
<p class="MsoNormal" style="margin-left:14.2pt;mso-pagination:none;tab-stops:
10.2pt;mso-layout-grid-align:none;text-autospace:none">Voor het Alg. Ned.
Arbeiders Verbond:</p>
<p class="MsoNormal" style="margin-left:14.2pt;mso-pagination:none;tab-stops:
10.2pt;mso-layout-grid-align:none;text-autospace:none"><span style="font-variant:
small-caps"><span style="mso-tab-count:1">&nbsp;&nbsp;&nbsp;&nbsp;&nbsp;&nbsp; </span><span style="mso-tab-count:
1">&nbsp;&nbsp;&nbsp;&nbsp;&nbsp;&nbsp; </span>Hk Brugmans</span>, Secr.</p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">Brugmans <i>(cf. infra) </i>liet het daar niet bij.
Dat blijkt uit twee documenten die de heer M. Cailliau, na een eerste versie van
mijn artikel te hebben gelezen, uit het zogeheten Schaduwarchief (van het
Studiecentrum Joris van Severen) opdiepte. Op 4 juni 1931 maakte hij [Brugmans]
de leider van het <i>Verdinaso </i>op zijn oproep opmerkzaam; hij stelde voor
het tegensprekelijk debat op vrijdagavond 24 juli 1931, daags voor het van start
gaan van de Dietse Landdag, te laten plaatsgrijpen. In zijn kaartschrijven van
17 juni 1931 herinnerde hij Van Severen aan zijn voorstel. De twee missiven zijn
ondertekend met Diets-Socialistische groet. Van een antwoord van Van
Severen is geen spoor te vinden. Mits uit te gaan van de hypothese dat die
debatavond niet plaatsgegrepen heeft, worden de bitse reacties in <i>Schakels </i>begrijpelijk.</p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">De toon werd gezet in een lezersbrief van Ursi die,
omdat hij in de Amsterdamse krant <i style="mso-bidi-font-style:normal">Het Volk
</i>maar gedeeltelijk kon worden meegedeeld, in <i style="mso-bidi-font-style:
normal">Schakels </i>integraal werd afgedrukt. In deze brief werd de Nederlandse
lezers gevraagd geen overijlde conclusies te trekken uit een net voordien in
Bergen-op-Zoom plaatsgegrepen bijeenkomst tussen deze Vlaamse
nationaalsolidaristen [i.c. medestanders van Van Severen en Moens] en een groep
Noord-Nederlandse fascisten. Het zou een jammerlijke vergissing zijn de
gehele Vlaamse, Vlaams-nationalistische, Groot-Nederlandse of Dietse beweging
met fascistische smet te beladen, want Met fascisme hebben deze bewegingen
of beweging als zodanig niets te maken. Moens en Van Seve-ren, mitsgaders een
stel katholieke volgelingen, zijn tot het z.g. fascisme overgelopen, een
fascisme dat zij echter betitelen als solidarisme en waardoor zij ook hun
katholieke oorsprong niet ontrouw worden. En Dat zij thans aansluiting
zoeken met Noord-Nederlandse fascistische elementen ... heeft als zodanig met de
Groot-Nederlandse of Dietse beweging niets te maken. Overigens ware het fout
te menen dat de heren Moens en Van Severen grote aanhang in Vlaanderen voor
hun nationaalsolidaristische liefhebberij hebben gevonden.<sup>5</sup></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">Iets later citeerde de redactie uit een alleszins
lezenswaardige polemiek in het Amsterdamse studentenweekblad <i style="mso-bidi-font-style:normal">Propria
Cures </i>over het Groot-Nederlands vraagstuk tussen een Nederlandse
student en een medewerker van <i style="mso-bidi-font-style:normal">Schakels. </i>Die
medewerker had zijn opponent de vraag voorgelegd of hij: ... waarlijk meer
waarde [hechtte] aan een blad als de <i style="mso-bidi-font-style:normal">West-Vlaming
</i>(orgaan der Vlaamse fascisto-solidaristen. Red.), dat in de leuze
Groot-Nederland nog zal stikken, maar dat met even Groot-Nederlandse
geestverwanten uit het Noorden zelfs niet samenwerkt, ...<sup>6</sup> De
precisering tussen de haakjes stamt uiteraard van de redactie van <i style="mso-bidi-font-style:normal">Schakels.</i></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">Ofschoon die precisering er hoegenaamd geen aanleiding
toe gaf, werd ze kort daarop in een heus artikel door Hk. Brugmans nader
toegelicht. Dit artikel verdient onze algehele aandacht want hij had de
bovenstaande oproep tot een debat gelanceerd. Na Wereldoorlog II heeft Hendrik
Brugmans (1906-1997) een grote rol gespeeld in de eerste fase van het
Europa-in-wording, o.m. in zijn hoedanigheid van rector van het in Brugge
gevestigd Europacollege. Over zijn positieve ingesteldheid ten overstaan van
Vlaanderen kan niet de minste twijfel bestaan, zomin als over zijn tot het
culturele beperkte Groot-Nederlandse overtuiging - nog toen noch later.<sup>7</sup></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">In het bewuste artikel riep Brugmans op tot
frontvorming tegen het nationaal-solidarisme<sup>8</sup>, maar voor wie niet
over jaargang 1928 van de <i style="mso-bidi-font-style:normal">West-Vlaming </i>beschikt
(zoals ik), stelt zich een probleem: de auteur baseert zich namelijk op
verschillende artikels en vermeldt slechts de initialen van één auteur, n.l.
J.d.L. vermoedelijk Jef de Langhe (1907-1998)]. Hoe dan ook, iemand moet over
het Finse Lappo-fascisme het volgende neergepend hebben: Inzake klaarheid van
doelstelling, laat het programma der Lappo-lieden nog altijd veel te wensen
over. In alle geval verwerpen zij de parlementaire democratie en willen ze een
volledige omvorming van de Staat. Hun officieel blad, de <i style="mso-bidi-font-style:
normal">Aktivist, </i>eist dat men het communisme eenvoudig de nek afwringe en
dat men de laatste sporen van socialisme uitroeie. Het is moeilijk aan te
nemen dat deze medewerker heeft willen suggereren dat het <i style="mso-bidi-font-style:
normal">Verdinaso </i>voor de Joden en marxisten hetzelfde lot in petto had.
Brugmans deed evenwel alsof hij van het tegendeel overtuigd was: In <i style="mso-bidi-font-style:normal">Schakels,
</i>het Socialistisch huis van de toekomstige gehangenen, zal ik daarom spreken
van het solidaristisch koord. Te dien einde stelde hij de vraag: Wat
willen de Dinasos? Zijn antwoord luidde: Zij willen een staat die zij
de organocratische noemen., <i style="mso-bidi-font-style:normal">ergo </i>een
regering van het organische beginsel. Doch met die vertaling in klare
mensentaal komen we ... geen stap vooruit.</p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">Integendeel zelfs, want de journalist van de <i style="mso-bidi-font-style:normal">West-Vlaming
</i>voegde eraan toe dat het solidarisme zich geen andere organisatie kan
denken (in welke bezitsverhoudingen dan ook), dan één die wordt opgelegd van
bovenaf, door een Leider. Een stelling waarop stupide beweringen
volgden, die de zaak waarvoor ze geschreven werden, enkel maar konden schaden.</p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">Inderdaad, Brugmans maakte een onderscheid tussen de
evidente armoede aan gedachten en de (uit een in het nummer van 26 maart 1932
verschenen artikel afgeleide) rijkdom aan haat. Hij herinnerde de vrijzinnigen,
de christenen en de socialisten respectievelijk aan de brandstapels van de
Inquisitie, aan de Bijbel, aan het activisme van de bom tegen het
Pruisisch dwangregime (1890). Zijn artikel mondde uit in een eloge van het
vrije, rode Vlaanderen. Het kan derhalve worden geïnterpreteerd als een
afwijzing van het solidarisme op grond van een hartstochtelijk geloof in het
socialisme.</p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">In een latere aflevering van <i style="mso-bidi-font-style:
normal">Schakels </i>werd onder de titel Dinaso-revolutie een op de
frontpagina van <i style="mso-bidi-font-style:normal">Hier Dinaso! </i>van 10
juni 1933 geblokletterd citaat uit het pleidooi van de Duitse politieke
publicist Hans Zehrer (1899-1966)<sup>9</sup> voor een conservatieve revolutie
afgedrukt met dit veelzeggend besluit: Ziezo, dat weten we weer!<sup>10</sup>
Voorzeker zonder de minste bijbedoeling sluit bij deze conclusie een merkwaardig
artikel van L. Magits aan. Ziehier de quintessentie ervan: geplaatst voor een
dilemma en ontredderd door een tegenvallende politieke conjunctuur voltrok de
Vlaams-nationale voorhoede de ruk naar rechts en ontpopte zich, bij gebrek aan
een sociaal programma, tot een voorhoede van sociale reactie: Voor het
verschrikkelijke marxisme is daar geen plaats.<sup>11</sup></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">Middelerwijl was in <i style="mso-bidi-font-style:
normal">Schakels </i>verwezen naar de in de vrije tribune van het tijdschrift <i style="mso-bidi-font-style:normal">Brussel
</i>(juni 1934) opgenomen tekst van een lid van het <i style="mso-bidi-font-style:normal">Verdi-naso,
</i>waarin deze zin voorkomt: Wat beoogt het solidarisme? Juist de
tegenstelling tussen uitbuiters en uitgebuitenen te doen verdwijnen. De
redactie van <i style="mso-bidi-font-style:normal">Schakels </i>haakte daarop in
onder de titel De Onnozelen! : Waar de solidaristen hun doel menen te
kunnen bereiken door in een grootse gevoelsuitstorting uitbuiters en
uitgebuitenen te verzoenen, voeren de socialisten een dagelijkse strijd die op
alle gebieden van het maatschappelijk en menselijk leven een nieuwe mens in een
nieuwe maatschappij moet mogelijk maken. De enen bouwen op de toevallige
hartstocht van het ogenblik, de anderen op het ideaal in de maatschappelijke
werkelijkheid.<sup>12</sup></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none">Omdat plaatsgebrek hem had verplicht een stuk van dit
artikel te laten vallen, schreef Magits een uitvoerigere studie waarvan enkel
twee onderdelen verschenen zijn, want het maandblad zag zich gedwongen zijn
verschijnen te staken. Weerom gaat het om lezenswaardige artikels. In de
onderhavige context interesseert ons evenwel alleen deze passus: Met het
Dinaso, de meest ostentatieve vertegenwoordiger van de
rechtsezwenking, blijkt het niet voor de wind te gaan. Een crisis is hier
uitgebroken. Het in den beginne voor de jeugd zo aanlokkelijk gestelde
radicalisme op zuiver nationaal terrein werd opgegeven. Het Groot-Nederlandse
ideaal van Van Severen heeft een bedenkelijke Belgicistische inslag gekregen,
waardoor niet alleen de besten onder zi