<!doctype html public "-//w3c//dtd html 4.0 transitional//en">

<html>

<head>

   <meta http-equiv="Content-Type" content="text/html">

   <meta name="GENERATOR" content="Microsoft FrontPage 4.0">

</head>

<body>

&nbsp;

<br>> <a href="nieuwsbrief.html">nieuwsbrief</a> > 2000 - nr 4

<br>&nbsp;

<br>&nbsp;

<br>&nbsp;

<table COLS=4 WIDTH="100%" BGCOLOR="#CCCCCC" >

<tr>

<td>

<center><a href="#mededelingen">mededelingen</a></center>

</td>



<td>

<center><a href="#abbeville">abbeville</a></center>

</td>



<td>

<center><a href="#colloquium">tweede colloquium</a></center>

</td>



<td>

<center><a href="#herinneringen">herinneringen</a></center>

</td>

</tr>

</table>



<br>

<a NAME="mededelingen"></a>Mededelingen

<h3>

Jaarboek Joris van Severen 4 (2000)</h3>

De eerste, uitgebreide en lovende recentie lazen we in '<i>t Pallieterke</i>

van 14 juni jl. Ondertussen verscheen ook nog een laatste recentie van

het 3e jaarboek over <i>De ideologische evolutie van Joris van Severen</i>

in het juni-nummer 2000 van <i>Wetenschappelijke Tijdingen</i>. We komen

op deze merkwaardige recentie - waarbij spijtig genoeg een verduidelijkend

tekeningetje ontbreekt - terug in onze rubriek 'Sprokkels' van het eerstvolgende

nummer.

<br>
<p><b>

E-post</b></p>

Voortaan is het secretariaat van ons Studie- en Co&ouml;rdinatiecentrum

ook langs electronische weg bereikbaar op het e-postadres: secretariaat@jorisvanseveren.org.

Er wordt ook gewerkt aan een eigen heempagina of home page, waarop o.m.

de electronische versie van onze <i>Nieuwsbrief</i> zal kunnen geraadpleegd

worden. Van zodra deze beschikbaar is worden de co&ouml;rdinaten meegedeeld

via de gedrukte versie van de&nbsp; <i>Nieuwsbrief</i>.

<br>&nbsp;

<h3>

Signalementen</h3>

In <i>De Weekbode</i> en <i>Brugsch Handelsblad</i> van 13 mei lazen we

'n bijdrage van een kwartbladzijde, gewijd aan <i>Zestig jaar na het drama

van Abbeville</i>. Daarin werd, naast een korte historische terugblik,

de bedevaart van 20 mei jl. en de herdenkingsmis te Steenbrugge aangekondigd.

In een kaderartikel werd tevens aandacht besteedt aan het verschijnen van

het boek over 'Van Severens propagandaleider': Boek over Izegemnaar Jules

Declercq. Ook het <i>VB-magazine</i> van mei jl. bracht naar aanleiding

van de bedevaart een bijdrage van de hand van Monica Persoons, gespreid

over een volle pagina en ge&iuml;llustreerd met twee kleurfoto's, onder

de titel <i>Zestig jaar na het bloedbad</i>.

<br>&nbsp;

<h3>

Jeux sans piste</h3>

Zo luidt de titel van een aanvullende studie van de hand van Michel Simon

over<i> les organisations de jeunesse d'ordre nouveau non rexistes en Belgique

francophone</i>. Waar de auteur in een vorig werk de Jeunesses Rexiste

&amp; L&eacute;gionnaire behandelde, komen in deze nieuwe studie de andere

nieuwe orde jeugdbewegingen aan bod. Daaronder is, in onze optiek, vooral

de <i>Jeunesse Romane</i> interessant. Ook hier immers speelden Franstalige

Dinaso's een niet geringe rol. De auteur gaf het boek uit in eigen beheer.

Zijn adres: Exbomont (Moulin de Ruy, 42, 4987 La Gleize. De studie telt

350 p. en kost 980 BEF + 100 BEF portkosten (rek. 742-0023562-26 t.n.v.

Michel Simon).

<br>&nbsp;

<h3>

De Frontbeweging.</h3>

<i>De Frontbeweging. De Vlaamse strijd aan de IJzer</i> is de titel van

het jongste omvangrijke werk van onze jaarboekmedewerker Dani&euml;l Vanacker.

Het namenregister vermeldt de naam van Joris van Severen maar liefst op

60 van de 480 pagina's en weerlegt daarmee de bewering dat Van Severens

rol in de Frontbeweging eerder marginaal geweest zou zijn. Deze omvangrijke

en bijzonder fraai uitgegeven studie is een uitgave van De Klaproos te

Koksijde.

<br>&nbsp;

<h3>

Historische Beurs over de Vlaamse Beweging</h3>

Op zondag 15 oktober a.s. organiseert de Vlaamse Verzamelaarskring van

9 tot 17 uur in feestzaal Nilania, Kesselsteenweg 52 te 2560 Nijlen de

5e editie van de unieke <i>Historische Beurs over de Vlaamse Beweging</i>.

De initiatiefnemers zijn ervan overtuigd dat dit initiatief opnieuw op

heel wat interesse zal kunnen rekenen. Ook onze vzw - die vorig jaar mocht

delen in de opbrengst - zal op deze beurs vertegenwoordigd zijn. De opbrengst

van dit jaar wordt gereserveerd voor de inrichting van een verdieping gewijd

aan de Dietse gedachte in de IJzertoren. Voor meer info en inschrijving:

Lode van Dessel, tel. 03-481 8276.

<br>&nbsp;

<h3>

Sprokkels</h3>

Mede ten gevolge van de overvloed aan kopij naar aanleiding van de Joris

van Severen-herdenkingen van mei en het colloquium van september, rest

er in dit nummer geen plaats meer voor de nochthans rijke oogst aan Sprokkel-bijdragen.

De rubriek wordt hernomen in het volgende nummer.

<br>&nbsp;

<h3>

De Doordrijver - Nationaal-solidaristisch tijdschrift</h3>

In het enkele nummer van het tijdschrift met bovenstaande titel dat een

lezer onlangs op de kop tikte op de Damse oude boekenmarkt, is geen enkel

artikel met naam ondertekend. Behalve het Haarlemse postbusadres is er

evenmin enige identificatie inzake de groep of beweging die er de uitgever

van was. Is er enig verband mat het Verdinaso-Nederland? Weet iemand iets

meer over dit blad? Verschenen er nog andere nummers? Alle informatie terzake

is welkom op ons redactie-adres.

<p>

<hr WIDTH="100%">

<h2>

<a NAME="abbeville"></a>Abbeville, 20 mei 1940 - 20 mei 2000</h2>

In <i>'t Pallieterke</i> van 24 mei jl. lazen we: "Van Severen werd 60

jaar na zijn dood op een waardige manier herdacht. Zaterdag jl. waren er

te Abbeville aan zijn graf en dit van zijn vriend Jan Rijckoort meer dan

150 getrouwen samen gekomen. De jaarlijkse sobere plechtigheid zonder toespraken,

alleen de grote bloemenkrans en het appel van de 17 provincies. Waardig,

stijlvol in een vreemde stilte. Een cameraploeg van de VRT was speciaal

ter plaatse gekomen. 's Avonds waren er in de abdij van Steenbrugge meer

dan 400 aanwezigen. Het was een aangrijpende mis. De concelebrant Hubert

Sergant hield een zinvolle homilie en bracht hulde aan Van Severen. Daarna

zong de ganse kerk het "Vaarwel mijn broeder". Na de consecratie weerklonk

op een ijzige wijze "Laat de klaroenen schallen". De mis eindigde met "Mijn

schild ende betrouwen". Voorbije romantiek? Neen, een generatie van aristocratische

mensen, die zich niet vergist hebben en ook geen excuses moeten vragen."

<h3>

Boodschap van de jeugd</h3>



<h4>

Een boodschap</h4>

Wij staan hier in Abbeville voor een graf. Op het einde van een eeuw. Op

de drempel van een nieuw millennium. Vandaag is het dag op dag precies

60 jaar geleden dat Joris van Severen en Jan Rijckoort samen met 19 lotgenoten

in Abbeville, op de zuidelijkste grens van de Nederlanden, het slachtoffer

werden van een oorlogsmisdaad.

<p>Het magische jaar 2000 nodigt uit om achterom te kijken. Het nodigt

uit om vergeving te vragen of verontschuldigingen aan te bieden voor wat

verkeerd is gelopen. Voor de moord op Joris van Severen, Jan Rijckoort

en de andere slachtoffers echter heeft zich tot op vandaag niemand verontschuldigd.

En de kans dat dit nog ooit gebeurt is klein. Maar wij zijn vandaag niet

door Limburg, Brabant, Vlaanderen, Artesi&euml; en Picardi&euml; gereisd

om verontschuldigingen te vragen of te eisen. Wij vragen niets. Wij eisen

niets.

<p>Wij staan hier omdat wij hier moeten staan. Wij zijn naar hier gekomen

om iets te ontvangen. De vraag is: wat? Wat hebben Joris van Severen en

Jan Rijckoort ons vandaag nog te bieden? Zij die respectievelijk 45 en

50 jaar oud stierven en dus reeds langer dood zijn dan zij geleefd hebben.

<p>Wat wij van hen vandaag ontvangen is een boodschap. Op 4 augustus 1935

verklaarde Van Severen: "Ik zal de strijd voeren tot de zege of tot ik

erbij val." Hij heeft woord gehouden. Daarom klinkt zijn boodschap precies

hier zo sterk. Omdat zijn tragische dood aan de Somme een onverdiend maar

waardig slot is van een te kort maar intens leven dat een blijvende boodschap

in zich draagt.

<p>Het grafschrift dat in het zwarte graniet is gebeiteld, is van de hand

van Louis Gueuning. Het toont aan dat hij de boodschap heeft begrepen.

Hij heeft ze uiterst kernachtig samengevat. Joris van Severen, <i>Novii

Belgii conditor, Pater Patriae</i>, Joris van Severen, grondlegger van

de Nieuwe Nederlanden, Vader des Vaderlands. Jan Rijckoort, <i>insignis

fortitudine ac fide miles</i>, Jan Rijckoort, uitermate moedig en trouw

soldaat.

<h4>

Grondlegger van de Nieuwe Nederlanden</h4>

Wat zijn die Nieuwe Nederlanden waarvan Joris van Severen de grondlegger

is geweest? Om dit te begrijpen, moeten we voor ogen houden dat Joris van

Severen een rusteloze zoeker was. Iemand die zowel in gedachten als in

de concrete actie onophoudelijk op zoek is gegaan naar positieve waarden,

zoals waarheid, grootheid, verbondenheid, zuiverheid, klaarheid. "Leven",

zegt hij, "dat betekent voor elke mens: rusteloos worstelen met al de vraagstukken

die zich dag aan dag aan hem opdringen; rusteloos die vraagstukken oplossen,

zegevierend oplossen."

<p>Doorheen zijn rusteloos zoeken is hem een opdracht duidelijk geworden.

Namelijk leiding geven aan mensen die in hun leven en in de gemeenschappen

die rond hen liggen - gezin, werkmidden of school, buurt en parochie, provincie

en vaderland - de noodzakelijke orde willen scheppen om een zinvol leven

te leiden. De kern van zijn levenszoektocht ligt besloten in het ene woord:

Orde. Want <i>ordo ducit ad deum</i>, Orde leidt naar God, naar het absolute,

naar de eindbestemming van elke mens. Het is vanuit deze overtuiging dat

dit grafmonument werd bekroond met een kruis.

<p>De maatschappelijke actie van Joris van Severen was erop gericht om

voor de mensen in de Lage Landen de beste voorwaarden te scheppen voor

"de opgang naar de volmaking hunner zedelijke persoonlijkheid; in het scheppen

en in stand houden van de goede verhoudingen, welke veilig stellen voor

eenieder: de mogelijkheid tot bereiking van zijn eindbestemming, zijn eeuwig

goed: God, bron van alle recht en van alle Orde." Om dat te verwezenlijken

heeft hij het Verdinaso opgericht. In de woelige tijden van het interbellum

heeft hij zich scherp gekeerd tegen ideologie&euml;n, partijen en krachten

die aanstuurden op verdeeldheid. De verdeeldheid heeft hij bestreden zowel

op staatkundig als op sociaal-economisch vlak. Want zei Van Severen: "Het

volk kan niet leven in sociaal-economische wanorde, zoals er geen sociaal-economische

orde kan worden gevestigd in een verscheurd en versplinterd volk."

<p>Het was zijn droom om het sociaal-economische leven in de Nieuwe Nederlanden

in te richten volgens een organische solidariteit van werkgevers en werknemers,

van bedrijven en beroepen, om op rechtvaardige wijze te voorzien in de

bevrediging van de redelijke behoeften van de volksgemeenschap. Het Verdinaso

wilde - zo staat het in zijn programma - "gedaan maken met elk productie-systeem

dat uitsluitend is gericht op winstbejag". En in de Nieuwe Nederlanden

dient het doel van de economische bedrijvigheid te zijn: "het verzekeren

voor al de leden der volksgemeenschap van een menswaardig bestaan, als

middel tot hun persoonlijke volmaking, tot het veroveren van de hogere

goederen van Ziel en Geest". Hiertoe vormen medezeggenschap en medebezit

van de werknemers centrale instrumenten.

<p>Maar zo stelde hij ook: "Het zogenaamde sociale vraagstuk, zowel als

het zogenaamde economische vraagstuk, zijn geenszins te scheiden van het

volkse of nationale vraagstuk." Van Severen raakte als &eacute;&eacute;n

van de eersten overtuigd van de noodzaak om in Noord-West Europa te bundelen

wat samen hoort: de Lage Landen, het stroomgebied van Schelde, Maas en

de monding van de Rijn, de aloude XVII Provinci&euml;n. Dit graf is getooid

met twee Nederlandse leeuwen van de hand van beeldhouwer Jan D'Haese. De

leeuwen dragen in hun hand een bundel van 17 pijlen: de XVII Provinci&euml;n.

Niet samengeperst tot een steriele eenheidsworst. Maar gebundeld in hun

rijke verscheidenheid aan landschappen, tradities, talen en regionale identiteiten.

<p>Het is deze boodschap van een lotsverbonden gemeenschap van de Lage

Landen, gebouwd op respect voor de persoon, op eenheid in de verscheidenheid,

op complementariteit en op solidariteit die wij vandaag ontvangen aan het

graf van Joris Van Severen, Novi Belgii conditor.

<h4>

Soldaat</h4>

Ook al beschikken wij niet over de grote moed en trouw van Jan Rijckoort,

wij kunnen er alleszins naar streven te worden wat hij was: <i>miles</i>,

een soldaat. Welke invulling moeten we aan dit begrip geven? Door de militaristische

stijl die in de jaren '30 in Europa in zwang was, bij links zowel als bij

rechts, geeft het woord 'soldaat' gemakkelijk aanleiding tot misverstanden

en onbegrip. Er wordt al gauw een band gelegd met brutaliteit en geweld.

Daarom is het belangrijk - maar niet eenvoudig - om de militaire methode

waarnaar Van Severen vaak verwijst, correct te duiden. "Wij voeren geen

politiek met kritiek en kleinburgerlijke misnoegdheid. Wij voeren een politiek

die gekenmerkt is door een positieve arbeid, door een onverwoestbare wil

naar grootheid, door edelmoedigheid en ... door voornaamheid!", aldus Van

Severen.

<p>Er mag geen misverstand bestaan over de 'soldaten' die Joris van Severen

voor ogen stonden. "Wij zijn vijand van het geweld" zegt hij, "omdat, op

enkele uiterst zeldzame uitzondering na, het geweld altijd meer verwoest

dan het opbouwt en tenslotte zijn eigen verwoestingen moet heropbouwen,

door zichzelf te verloochenen en zijn eigen tragische vergissingen brutaal

of beschaamd weg te vagen. ... Wij zijn de gezworen vijanden van alle geweld,

van alle zogenaamde massa-vertoon, en van alle bluff, omdat wij zijn de

mannen van Dietse orde." Dag op dag &eacute;&eacute;n jaar voor zijn dood

verklaart hij op 20 mei 1939: "De harde grootheid van die taak ten volle

beseffende houdt het Verdinaso noch van lawaai, noch van bluf, noch van

schijnsuccessen. Te diep en bijgevolg te ernstig is zijn liefde voor dit

ongelukkige volk om tot zulke middelen zijn toevlucht te nemen of dat te

kunnen verdragen."

<p>Bij de laatste mars van de DMO door Brussel - de schaduw van de grote

wereldbrand hing reeds over Europa - heeft iemand het woord "priesterlijke

mannen" in de mond genomen om de soldaten van Joris van Severen te beschrijven.

Een ets van de kunstenaar en oud-Dinaso, Jef Goethals, zet op &eacute;&eacute;n

rij: de monnik, de soldaat en de kunstenaar. Wanneer het grafschrift Jan

Rijckoort met de titel <i>'miles'</i> kroont, moet men dit in het volgende

kader zien: de mens van de Nieuwe Nederlanden is de persoon die bezinnend,

strijdend en scheppend vorm en inhoud geeft aan het leven en de hem omringende

wereld.

<p>Of zoals Joris van Severen op 22 augustus 1936 verklaarde: "De strijd

die voor de deur staat zal niet worden uitgevochten door redenaars, maar

hij zal worden uitgevochten door soldaten. Door soldaten in de echte, grote,

edele zin van het woord: mannen die trouw en tuchtvol hun gehele leven

in dienst stellen van hun volk en hun vaderland." Kort tevoren klonk het

uit zijn mond: "De strijd die wij voeren wordt meer en meer gevoerd volgens

militaire methode, in een geest van waarachtige, aristocratie, scheppende

een stijl die de stijl aan het worden is van de nieuwe Dietser: sober zelfbewustzijn,

onbevangen fierheid kordate oprechtheid, correctheid en beleefdheid, en,

door dit alles, een imponerende en veroverende levenshouding.

<p>Het is deze boodschap van de monnik, de soldaat en de kunstenaar die

wij vandaag ontvangen aan het graf van Jan Rijckoort, <i>insignis fortitudine

ac fide miles.</i>

<h4>

Onze opdracht. Onze dienst</h4>

Deze bedevaart is niet vrijblijvend. Wij zijn de heuvel naar dit graf opgeklommen

om een boodschap te horen en mee naar huis te nemen. Hoe kunnen wij dan,

terug thuis, op de drempel van het nieuwe millennium, verder bouwen aan

die Nieuwe Nederlanden waarvan Joris van Severen meer dan 60 jaar geleden

de grondvesten heeft gelegd?

<p>Niet door te praten of te dreigen, niet door te slaan of te intrigeren,

niet door te stoken of te manipuleren. Het antwoord vinden we bij Joris

van Severen: door te dienen. "De leer van het Verdinaso en zijn gehele

streven wordt beheerst door het beginsel: dienst aan het leven, dienst

aan de menselijke persoon", zo zegt hij.

<p>Het programma van het Verdinaso past dit bijvoorbeeld toe op de eigendom.

Tegenover de socialistische leuze "Eigendom is diefstal" huldigt het Verdinaso

de leer: "Eigendom is dienst" - maar ook op de staat: "De staat is slechts

in dienst van de persoonlijkheid. Alles in de wereld is daar tot dienst

aan de mens."

<p>Ook al is onze eigendom beperkt, en hebben wij geen greep op de staat,

dan nog kunnen wij, waar wij staan, als echtgenoot en ouder, als werknemer

of werkgever, als burger en als buurtbewoner, de mensen rondom ons dienen

in de geest van de soldaat Jan Rijckoort om verder te bouwen aan de droom

waarvan Joris van Severen de grondlegger is geweest. Wij worden daartoe

aangespoord, indachtig het woord van Van Severen: "Tegenover het werkwoord

'trekken' stelt het Verdinaso het werkwoord 'dienen'." En hij voegt eraan

toe: "En de Dinaso's kennen slechts &eacute;&eacute;n enkele vervoeging

van dat werkwoord: 'de tegenwoordige tijd': ik dien, wij dienen."

<h4>

De boodschap integreren in vrijheid en tuchtvol</h4>

Vandaag geldt nog steeds wat Max Wildiers naar aanleiding van de 20e verjaardag

van de moord op Joris van Severen schreef, namelijk dat "wij aan politieke

figuren van zijn formaat niet zo rijk zijn dat wij zijn nagedachtenis en

zijn geestelijke nalatenschap zonder meer zouden laten verloren gaan."

<p>Wij zijn hier omdat wij de gedachtenis aan en de geestelijke nalatenschap

van Joris van Severen niet willen laten verloren gaan. Wij kunnen de boodschap

van Joris van Severen en Jan Rijckoort bewaren in ons geheugen. Maar ze

is pas vruchtbaar wanneer we ze integreren in ons leven, in volle vrijheid

maar tuchtvol.

<p>Over dit laatste zei Joris van Severen: "Tucht is meer dan eenvoudige

gehoorzaamheid. Tucht is het helder begrijpen en blij aanvaarden der opgelegde

taak en het uitvoeren van die taak alsof men ze zichzelf met vrije wil

had opgelegd. Dit wil zeggen met een nauwgezetheid en een fierheid die

bewijzen dat men het als zijn eer beschouwt die taak te volbrengen zoals

het moet.

<p>En over de vrijheid zei hij in 1936: "Wat wij Dinaso's onder vrijheid

verstaan: meester worden over uw eigen zelf, te kunnen doen en te doen

wat gij in geweten overtuigd zijt te moeten doen."

<h4>

Dat is onze opdracht. Dat is onze strijd.</h4>

Daarom tot slot: "Ik zal de strijd voeren tot de zege of tot ik erbij val",

woorden van Joris Van Severen, gevallen hier in Abbeville op 20 mei 1940.

<p>

<hr WIDTH="100%">

<br>

<a NAME="colloquium"></a><b>Tweede colloquium Joris van Severen</b>



<p><br>Op 16 september jl. was de vzw Wakken Herdenkt gastheer voor ons

2e colloquium. Van de 82 ingeschreven deelnemers daagden er 76 op; ze zullen

getuigen dat de afwezigen andermaal ongelijk hadden. Als moderator trad

prof. dr. Matthias Storme op, die in zijn slotwoord vaststelde dat uit

de verscheidenheid en het gehalte van de referaten bleek hoe zinvol initiatieven

als dit colloquium zijn. Ze openen perspectieven en belichten onvermoede

aspecten omtrent Joris van Severen en zijn beweging, waarover vaak al te

weinig geweten is.

<br>In afwachting van de integrale publicatie van de referaten in het volgende

<i>Jaarboek

Joris van Severen</i> publiceren we hieronder alvast de syntheses van die

referaten. In het colloquiumnummer van de <i>Nieuwsbrief</i> werd reeds

de tekst van dr. Rudy Pauwels opgenomen; hieronder volgen de syntheses

van drs. Luc Pauwels, drs. Bart de Wever en Maurits Duyck.

<p><a href="../colloquium/2_inhoud.html">syntheses</a>

<br>

<hr WIDTH="100%">

<h2>In memoriam</h2>

<p><font size="3">Te Brasschaat overleed op 13 maart 2000 Roger Nagels. De in 1919 geboren

Antwerpenaar was aanvankelijk gouwleider in de jeugdformatie van het Nationaal

Legioen maar trad later toe tot het Verdinaso en nam weldra dienst in de DMO.</font></p>

<p align="left">Alfons Standaert (Zomergem 1914-2000) was te Leuven, waar hij rechten

studeerde, actief in de studentenafdeling van het Verdinaso en tevens in

de Politieke Academie. Vermeldenswaard is het bezoek dat hij in oktober

1936 bracht aan graaf Lippens. Uit het verslag hierover aan Joris van Severen

vernemen we dat graaf Lippens graag Joris van Severen zou ontmoeten om

van gedachten te wisselen over hun gemeenschappelijke inzichten en de enigszins

afwijkende visie van de graaf over de te volgen strategie.

<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Jef Werkers

<p>Koen Missoorten overleed in het H. Hartziekenhuis te Lier op 21 april

2000. Hij werd geboren te Antwerpen op 23 mei 1922 en trad toe tot het

Jong-Dinaso vanaf de stichting in 1931. In 1940 werd hij leerling van de

Junkerschule. Toen zijn vader Jef Missoorten - stichter en officier van

de Vlaamse-, later Dietse Militie - een kritisch artikel schreef over Jef

van de Wieles boek <i>Op zoek naar een vaderland</i> waarin hij de auteur

als "de grote Zoeker" afschilderde, bedacht de bezetter hem met een gevangenisstraf.

Ook voor Koen had dat artikel gevolgen: hij diende de Junkerschule te verlaten

en werd naar het Oostfront gestuurd. (AvO)

<p>Pieter Scharp&eacute; (Roeselare 1926-2000) overleed op 30 juli jl.,

is de idealen van zijn jeugd - hij stamde uit het Jongdinaso - doorheen

zijn verdere trouw gebleven. Als voorzitter van de Roeselaarse Seniorenclub

en als lid van de Brugse Stichting Joris van Severen was hij een toegewijd

medewerker.

<p>Dries Bombeke (geb. Gent 1925) overleed op 11 augustus jl. te Broechem.

Dries was een rusteloze en sociaal bewogen geest, die tal van initiatieven

ontplooide. Hij stamde niet voor niets uit de Vrijwillige Arbeidsdeienst

voor Vlaanderen en was jarenlang een van de productiefste auteurs van het

maandblad <i>Delta.</i>

<p>

<hr WIDTH="100%">

<h2>

<a NAME="herinneringen"></a>Herinneringen....(9)</h2>

Alfons van Opstal, Schilde<p><i>Onder deze titel brengen we dit maal de bezinningstekst van Alfons van

Opstal die voorgelezen werd tijdens de busreis naar Abbeville op 20 mei 2000</i>.

<p>Op deze 60e verjaardag van de moord op Joris van Severen en Jan Rijckoort,

kan ik niet anders dan nogmaals getuigen, over wat het voor hem en voor

ons betekende, toen hij ons als leider van het Verdinaso plechtig beloofde:

"Zo leid ik u naar de zege, als gij mij trouw blijft; ik in elk geval blijf

u trouw tot de dood." Niemand van ons kon toen weten dat aan zijn leven

slechts een paar jaar later op zulke dramatische wijze een einde zou komen.

Tien lange dagen heeft zijn laatste tocht geduurd, vanaf zijn aanhouding

te Brugge tot aan de kiosk te Abbeville.

<br>Onbeschermd, door wie ook! Wij, zijn getrouwen, die ons sindsdien met

een soort schuldgevoel "militanten van het eerste uur" noemen, waren er

nooit toe gekomen om hem een persoonlijke beveiliging te garanderen. Te

zeer vertrouwend op de eerlijkheid van zijn streven, heeft hij dit zelf

ook nooit gewild. Niet in de terreurtijd van de eerste jaren, toen vrijwillige

ploegen elkaar aflosten om in te staan voor de bescherming van onze bedreigde

lokalen, en ook later niet, toen Jan Rijckoort lid werd van het DMO-kader

als politiek instructeur.

<br>Iedereen kwam trouwens steeds onder de indruk van zijn waardige en

kalme houding. Ook de opgehitste massa's, waartussen hij glimlachend de

zaal binnenstapte om er een rede te houden. Blije fierheid doorzinderde

ons op die momenten, toen we bij zijn intrede luid skandeerden: "De Leiding!"

- en alle rumoer stil viel.

<br>Met eenzelfde ontwapenende rust en glimlach verscheen hij ook tussen

de prille afdelingen van zijn verbond. Het was op de 1e landdag van het

Verdinaso, op zondag 10 juli 1932 te Roeselare, dat hij in de hem zo eigen

stijl de 17 punten van zijn programma afkondigde, het programma ter verwezenlijking

van de 17 provinci&euml;n dat het onze werd. Fier en diep bewogen stonden

we met onze standaard rondom hem geschaard, toen hij plechtig z'n rede

besloot met de sindsdien gevleugelde woorden: "Vandaag dreunt op de banen

van de geschiedenis de eerste stap van het marsbereide nieuwe Dietsland!"

<br>Die woorden waren voor ons geen romantiek maar diepbewogen werkelijkheid,

die ons leven van dag tot dag diepgaander zou binden aan het zijne; en

waarin onze onbegrensde bereidheid gestalte zou krijgen. Men moet de tijd

van toen meegeleefd hebben om tenvolle te begrijpen hoeveel overtuiging

er doorklonk in liedteksten als:

<br>&nbsp;

<blockquote><i>De Wijze man, de Zwijger:</i>

<br><i>verraad sloeg beiden neer;</i>

<br><i>Verraad breekt Dietslands leider,</i>

<br><i>bij God, geen derde keer!</i></blockquote>



<p><br>Die derde keer is er dan toch gekomen, op 20 mei 1940. Tegen alle

verwachtingen en logica in! Want we hadden sedert 15 maart 1932 - toen

de Antwerpse afdeling gesticht werd - een lange weg afgelegd. Toen immers

was onze Vlaamse Militie de Dietse Militie geworden. Van Severens aanwezigheid

op die dinsdagavond te Antwerpen was niet onopgemerkt voorbij gegaan. Met

de 45 man die we toen sterk waren hadden we 200 sociaal democraten en Roodfront-aanhangers

getrotseerd, en hem de gelegenheid geboden om in alle rust, op de hem eigen

glasheldere wijze, het Verdinaso-pro-gramma uiteen te zetten. Die avond

werd zowel voor ons als voor zijn verbond een keerpunt. De landdag te Roeselare

op 10 juli daaropvolgend had ons gesterkt in de juistheid van onze keuze.

Ons leidde voortaan nog slechts het inspirerend woord van Joris van Severen.

Voortaan kon de bezieling van het negativisme achterwege blijven; we hadden

immers zoveel positiefs om ons voor in te zetten. We leerden spontaan verantwoordelijkheid

te dragen en ons in dienstbaarheid in te zetten tot de groei van onze solidaristische

toekomstdroom.

<br>Wij ervaarden het dagelijks uitdragen van ons nationaalsolidarisme

als een vaderlandse opstand tegen de democratische verwording en als de

aanzet tot een terugkeer naar orde. Het ging ons om een nieuwe politieke

cultuur - we noemden het een nieuwe orde - die ons volk in staat moest

stellen het democratisch verval om te buigen naar een zinvolle toekomst.

<br>Wij waren jong en binnen onze rangen kon er alleen maar plaats zijn

voor mensen die er niet voor terugschrokken hun leven als een groots avontuur

te zien, bezield door de hartstocht van de strijd om een betere wereld.

Vaak verwees Joris van Severen naar de grootheid van ons Dietse verleden,

waaraan het aan heldhaftigheid voorwaar niet ontbrak. Hij wees er ons op

dat de geschiedenis niet geschreven werd door de massa's, maar wel door

kleine doelbewuste keurbenden onder kundige leiding. Zo'n dienende elite

wilden wij zijn, die onder zijn leiding - zo geloofden wij rotsvast - tot

taak had Dietsland te vestigen, een rijk van orde en vrede.

<br>Van dag tot dag werd ons verbond alsmaar meer ervaren als een bedreiging

voor de "republiek der kameraden" die de macht in de staat ge&uuml;surpeerd

had en deze niet goedschiks wou afstaan. We werden met andere woorden een

gevaar voor het vigerend regime, dat ook koning Leopold III toen spottend

l'Ancien r&eacute;gime noemde. Kritiek, afgunst en vooral haat werden ons

deel.

<br>In de verwarring en de angst van de eerste oorlogsdagen zou het regime

dan ook niet aarzelen zijn slag te slaan. De angst sloeg om in lafheid,

toen bange gezagsdragers er niet voor terugschrokken hun onderdanen slaafs

over te leveren aan het buitenland. Onder hen Joris van Severen en Jan

Rijckoort. De Franse <i>S&ucirc;ret&eacute;</i> zou hun eerloosheid ten

bate nemen en de <i>Endl&ouml;sung</i> voltrekken.

<br>In die dagen stonden de meeste van onze militanten - naar zijn woord

- als "de besten onder de helm" aan het front; ze zouden eerst maanden

later ervaren wat hun leider overkomen was. Twijfel, verontwaardiging en

ook zelfverwijt, werden ons deel. Verweesd en gedesori&euml;nteerd beleefden&nbsp;

wij het verdere verloop van de oorlog.

<br>In een vertwijfelend pogen verzamelde de nog beschikbare rest van de

DMO zich op zekere dag te Brugge rond Van Severens Cruyce van Bourgondi&euml;,

waar ze elkaar terugvonden in een ontmoedigende klaagzang waarmee ze desondanks

getuigenis wilden afleggen:

<br>"Mijn leider, teneergeslagen vinden we hier malkander weer, de mannen

van uw militie. Wij groeten u met dankbare gevoelens om wat gij ons hebt

laten beleven gedurende de periode uit ons leven dat gij in ons midden

waart, als onze leider, vader, leraar en officier. Het waren door u de

gelukkigste jaren van ons leven. Met een treurende groet - uit alle gewesten

- belijden wij ons geloof in u, in uw levensdoel en leer die wij hebben

uitgedragen, en beloven plechtig aan uw levenswerk verder te bouwen. Met

een dankbare huldegroet omdat gij aan ons leven inhoud hebt gegeven die

wij trachten door te geven; gestempeld zoals wij door u zijn met uw brandmerk.

Leider vaarwel!"

<p>Ondertussen zijn zestig jaren voorbij gegaan. En nog steeds blijven

zijn en onze idealen omtrent de Lage Landen bezieling opwekken. Daarvoor

getuigt ook uw aanwezigheid rond deze dubbele graftombe van Joris van Severen

en Jan Rijckoort.

<br>&nbsp;

<br>&nbsp;

<br>&nbsp;

</body>

</html>

